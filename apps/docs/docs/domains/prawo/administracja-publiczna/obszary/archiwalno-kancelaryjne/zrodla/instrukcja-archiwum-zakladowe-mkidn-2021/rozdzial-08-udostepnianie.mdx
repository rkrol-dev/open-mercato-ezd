## Rozdział 8 Udostępnianie dokumentacji przechowywanej w archiwum zakładowym

## §27.

Dokumentację w postaci elektronicznej w systemie EZD udostępnia się za pomocą komputera z dostępem do systemu  EZD albo w postaci kopii tej dokumentacji zapisanej na informatycznym nośniku danych.

## §28.

1. Dokumentację w postaci nieelektronicznej udostępnia się przez:
- 1)  umożliwienie do niej wglądu na miejscu w archiwum zakładowym lub
- 2)  jej wypożyczenie, lub
- 3) przekazanie kopii tej  dokumentacji, lub
- 4) przekazanie informacji o zawartości dokumentacji.
2. Wypożyczając dokumentację można  wykonać  jej kopię zastępczą i zachować  ją w archiwum zakładowym do czasu zwrotu dokumentacji.

## §29.

Nie wypożycza się poza archiwum zakładowe dokumentacji o znacznym stopniu uszkodzenia oraz środków ewidencyjnych archiwum zakładowego.

## §30.

1. Udostępnienie  pracownikom  Ministerstwa  dokumentacji  przechowywanej  w  archiwum zakładowym  odbywa  się  na podstawie  Karty  udostępnienia  dokumentacji,  sporządzanej przez zainteresowanego, zawierającej co najmniej:
- 1) datę;
- 2) dane pracownika, któremu dokumentacja ma być udostępniona;
- 3)  wskazanie dokumentacji będącej przedmiotem udostępnienia, przez zamieszczenie we wniosku, co najmniej:
- a) informacji  o  nazwie  komórki  organizacyjnej,  która  dokumentację  wytworzyła i zgromadziła lub przekazała,
- b) symbolu klasyfikacyjnego lub/i hasła klasyfikacyjnego,
- c) dat skrajnych dokumentacji;
- 4) informację o sposobie udostępnienia;
- 5) imię, nazwisko i podpis osoby, która wnosi o udostępnienie;
2. Do udostępnienia dokumentacji pracownikom Ministerstwa wymagana  jest zgoda kierownika komórki  organizacyjnej,  która  dokumentację  wytworzyła  i  zgromadziła  lub przekazała do archiwum zakładowego. W przypadku, gdy nie ma takiej możliwości, zgodę wydaje Dyrektor Generalny Ministerstwa lub osoba przez niego upoważniona.
3. Do udostępnienia dokumentacji  osobom  spoza  Ministerstwa wymagane jest  zezwolenie Dyrektora Generalnego Ministerstwa lub osoby przez niego upoważnionej.

## §31.

1. Korzystający z  dokumentacji  ponosi  pełną  odpowiedzialność  za  sten  udostępnianej  mu dokumentacji.
2. Niedopuszczalne jest:
- 1)  wyłączanie z udostępnianej dokumentacji pojedynczych przesyłek i pism;
- 2)  przekazywanie dokumentacji innym osobom, komórkom organizacyjnym lub jednostkom organizacyjnym bez wiedzy archiwisty;
- 3) nanoszenie na dokumentację na nośniku papierowym adnotacji i uwag.

## §32.

1. Archiwista sprawdza stan udostępnianej dokumentacji przed jej udostępnieniem oraz po jej zwrocie.
2. W przypadku stwierdzenia zaginięcia, uszkodzenia lub braków wypożyczonej z archiwum zakładowego  dokumentacji,  archiwista  sporządza  protokół,  w  którym  zamieszcza,  co najmniej następujące informacje:
- 1) datę sporządzenia;
- 2) imię i nazwisko osoby, której dokumentacja została udostępniona;
- 3) opis przedmiotu uszkodzenia albo zagubienia.
3. Protokół, o którym mowa w ust. 2, sporządza się w trzech egzemplarzach, z których:
- 1)  jeden wkłada się w miejsce brakującej  dokumentacji;
- 2) drugi przekazuje się do komórki, która dokumentację wypożyczała, w celu wyjaśnienia sprawy;
- 3) trzeci przechowuje się w archiwum zakładowym w odrębnej teczce.
4. Na  podstawie  protokołu,  o  którym  mowa  w  ust.  2,  Dyrektor  Generalny  Ministerstwa zarządza postępowanie wyjaśniające.

Archiwista  w  sposób  określony  przez  kierownika  komórki  organizacyjnej Ministerstwa, w strukturze  której  usytuowane jest  archiwum  zakładowe,  odnotowuje  każde  udostępnienie dokumentacji, z podaniem daty udostępnienia, a także daty zwrotu do archiwum zakładowego.\n
