## Rozdział 1

## Przepisy ogólne

Art. 1. Materiałami  archiwalnymi  wchodzącymi  do  narodowego  zasobu archiwalnego, zwanymi dalej 'materiałami archiwalnymi', są wszelkiego rodzaju akta i dokumenty, korespondencja, dokumentacja finansowa, techniczna i statystyczna, mapy i plany, fotografie, filmy i mikrofilmy, nagrania dźwiękowe i wideofonowe, dokumenty elektroniczne w rozumieniu przepisów ustawy z dnia 17 lutego 2005 r. o informatyzacji działalności podmiotów realizujących zadania publiczne  (Dz. U. z 2019  r. poz. 700, 730, 848, 1590  i 2294)  oraz  inna dokumentacja,  bez  względu  na  sposób  jej  wytworzenia,  mająca  znaczenie  jako źródło informacji o wartości historycznej o działalności Państwa Polskiego, jego poszczególnych organów i innych państwowych jednostek organizacyjnych oraz o jego  stosunkach  z in nymi  państwami,  o rozwoju  życia  społecznego  i  gos -podarczego,  o działalności  organizacji  o charakterze  politycznym,  społecznym i gospodarczym,  zawodowym  i  wyznaniowym,  o organizacji  i rozwoju  nauki, kultury i sztuki, a także o działalności jednostek samorządu terytorialnego i innych samorządowych jednostek organizacyjnych powstała w przeszłości i powstająca współcześnie.

Art. 2. 1.  Narodowy  zasób  archiwalny  służy  nauce,  kulturze,  gospodarce narodowej oraz potrzebom obywateli.

Opracowano na podstawie: t.j. Dz.  U.  z  2020  r. poz. 164, z 2025 r. poz. 1173.

2. Narodowy zasób archiwalny, w zależności od stosunku własności materiałów archiwalnych, dzieli się na:
- 1) państwowy zasób archiwalny;
- 2) niepaństwowy zasób archiwalny.
4. Art. 3. Materiały archiwalne stanowiące narodowy zasób archiwalny przechowuje się wieczyście.
5. Art. 4. 1. Nadzór nad narodowym zasobem archiwalnym sprawuje minister właściwy do spraw kultury i ochrony dziedzictwa narodowego za pośrednictwem Naczelnego Dyrektora Archiwów Państwowych.
2. Zadania, o których mowa w art. 51b, art. 51f ust. 2, art. 51g ust. 1, 2, 4 i 5, art. 51h ust. 1 oraz art. 51j ust. 1 i 2, są zadaniami z zakresu administracji rządowej.

