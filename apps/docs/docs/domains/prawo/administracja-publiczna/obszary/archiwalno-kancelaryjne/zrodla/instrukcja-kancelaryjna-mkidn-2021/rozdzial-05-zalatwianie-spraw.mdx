## Rozdział 5

## Załatwianie spraw

## § 32.

1. Jeżeli  sprawa  została  załatwiona  ustnie,  ale  nie  wynika  to  z  treści  przesyłki  lub  treści dekretacji,  prowadzący  sprawę  sporządza  w  aktach  sprawy  notatkę  służbową  opisującą sposób załatwienia sprawy oraz odnotowuje zakończenie sprawy w systemie EZD.

2. Forma  ustnego  załatwiania  spraw  może  być  stosowana  pomiędzy  poszczególnymi komórkami  organizacyjnymi,  jak  również  w  odniesieniu  do  spraw,  niewymagających sporządzenia pisemnej odpowiedzi.

## § 33.

1. Jeżeli  przesyłka  przekazana  lub  zadekretowana  do  prowadzącego  sprawę  nie  kończy sprawy, prowadzący  sprawę  załatwia ją w  odpowiednim  dla  niej trybie,  w  tym przygotowuje projekty pism.
2. Przy  sporządzaniu  projektu  pisma  wykorzystuje  się  wzory  i  formularze  przewidziane odrębnymi przepisami wewnętrznymi.

## § 34.

1. W trakcie załatwiania sprawy dołącza się do akt sprawy w systemie EZD:
- 1) przesyłki zarejestrowane w rejestrach;
- 2) notatki  służbowe  i  protokoły  z  rozmów  przeprowadzonych  z  interesantami  lub z czynności poza siedzibą Ministerstwa;
- 3) wiadomości  poczty  elektronicznej,  a  przypadku  akt  spraw  stanowiących  wyjątki  od podstawowego sposobu dokumentowania przebiegu załatwiania i rozstrzygania spraw, wydruki naturalnych dokumentów elektronicznych, o których mowa w § 16 ust. 6;
- 4) projekty  pism  odrzucone  w  toku  akceptacji  przez  osoby  upoważnione  oraz  uwagi i adnotacje  tych  osób  odnoszące  się  do  projektów  pism,  jeżeli  mają  znaczenie w załatwianej sprawie;
- 5) inne  elementy  akt  sprawy,  w  tym  odwzorowania  cyfrowe  pism  wewnętrznych,  dla których wymagana jest postać papierowa.
2. Odwzorowania cyfrowe wykonuje się stosując odpowiednio przepisy § 15 ust. 7-13, także dla pism wewnętrznych stanowiących część akt sprawy prowadzonej w systemie EZD, dla których na podstawie innych przepisów wymagana jest postać papierowa.
3. Pisma, o których mowa w ust. 2, po wykonaniu odwzorowania cyfrowego przechowuje się w składzie chronologicznym odrębnie od przesyłek wpływających, stosując odpowiednio podział, o którym mowa w § 22 ust. 1.
4. Prowadzący sprawę odpowiada za kompletność metadanych odnoszących się do sprawy oraz przesyłek i pism włączonych do niej, w tym:
- 1) nadaje  sprawie  tytuł  w  sposób  umożliwiający  jej  identyfikację  w  systemie  poprzez określenie przedmiotu sprawy;
- 2) wpisuje metadane dotyczące przesyłek, o których mowa w ust. 1 pkt 2-4, jeżeli nie zostały  określone  automatycznie,  zgodnie  z  zestawem  metadanych  określonych w załączniku nr 1 do instrukcji;
- 3) uzupełnia metadane przesyłek wpływających, jeżeli nie zostały określone automatycznie  lub przez  punkt  kancelaryjny,  zgodnie  z  zestawem  metadanych określonych w załączniku nr 1 do instrukcji;

- 4) wpisuje  metadane  dla  przesyłek  przeznaczonych  do  wysyłki,  jeżeli  nie  zostały określone automatycznie, zgodnie z zestawem metadanych określonych w załączniku nr 1 do instrukcji.
5. Zestaw metadanych opisujących sprawę określa część D załącznika nr 1 do instrukcji.\n
