## Rozdział 4 Lokal i wyposażenie archiwum zakładowego

## §10.

1. Lokal  archiwum  zakładowego  składa  się  ze  stałego  miejsca  do  pracy  dla  archiwisty, miejsca do  korzystania z  dokumentacji  oraz  pomieszczenia magazynowego,  przy  czym stałe miejsce do pracy dla archiwisty oraz miejsce do korzystania z dokumentacji nie mogą znajdować się w pomieszczeniu magazynowym.
2. W szczególnie uzasadnionych przypadkach, po uzyskaniu akceptacji Dyrektora Generalnego Ministerstwa dopuszcza się zorganizowanie pomieszczenia biurowego oraz pomieszczenia umożliwiającego korzystanie z dokumentacji na miejscu w pomieszczeniach pełniących funkcję magazynów, jeśli posiadają one okna.

## §11.

W pomieszczeniu magazynowym archiwum zakładowego do przechowywania dokumentacji w postaci nieelektronicznej zapewnia się warunki do realizacji zadań archiwum zakładowego oraz zabezpieczenia przechowywanej w nim dokumentacji przed uszkodzeniem, zniszczeniem lub utratą; w szczególności pomieszczenie to powinno:

- 1) składać się z elementów konstrukcyjnych o odpowiedniej nośności i wytrzymałości;
- 2) być suche i zapewniać właściwą temperaturę w ciągu roku;
- 3) posiadać skuteczną wentylację i sprawną instalację elektryczną;
- 4)  być zabezpieczone przed włamaniem i dostępem osób nieuprawnionych;
- 5) być zabezpieczone przed pożarem, co najmniej przez system wykrywania ognia i dymu oraz wyposażone w gaśnice proszkowe odpowiednie do potencjalnego źródła pożaru;
- 6) być  zabezpieczone  przed  bezpośrednim działaniem  promieni słonecznych  przez zastosowanie w oknach zasłon, żaluzji, szyb lub folii chroniących przed promieniowaniem UV;
- 7) zapewniać możliwość stałego dostępu do całości przechowywanej  dokumentacji, bez potrzeby przestawiania części dokumentacji w celu dotarcia do innej;
- 8) posiadać oświetlenie zapewniające odpowiednią widoczność, bez potrzeby korzystania z przenośnego źródła światła.

## §12.

1. Pomieszczenia magazynowe wyposaża się w:
- 1) regały  metalowe  stacjonarne  lub  przesuwne  (jezdne)  zabezpieczone  przed  korozją, usytuowane prostopadle do okien oraz oddalone od ścian minimum 5 cm, o wysokości i  szerokości  półek  dostosowanej  do  rozmiaru  dokumentacji,  z  odstępem  od  sufitu  i podłogi, a w przypadku regałów stacjonarnych - z przejściem między nimi;
- 2) drabinki lub schodki umożliwiające dostęp do wyżej usytuowanych półek;
- 3) sprzęt do pomiaru temperatury i wilgotności powietrza.
2. Regały  i  półki,  o  których  mowa  w  ust.  1   pkt  1,  oznacza  się  w  obrębie  pomieszczenia magazynowego w sposób niepowtarzalny.
3. W pomieszczeniach magazynowych:
- 1) nie  mogą  znajdować  się  przedmioty  i  urządzenia  inne  niż  bezpośrednio  związane z przechowywaniem i zabezpieczaniem dokumentacji;
- 2) nie wolno stosować farb i lakierów zawierających formaldehyd, ksylen i toluen;
- 3) nie mogą znajdować się rury i przewody wodociągowe, kanalizacyjne, gazowe, chyba że sposób ich zabezpieczenia nie zagraża przechowywanej dokumentacji;
- 4)  jako źródeł światła sztucznego  należy  używać świetlówek o obniżonej emisji promieniowania UV, przy czym maksymalne natężenie światła nie może przekraczać 200 luksów;
- 5) posadzka  powinna  być  wykonana  z  powłoki  niepylącej, łatwej do utrzymania w czystości (w szczególności płytka ceramiczna, wykładzina zmywalna);
- 6) należy  utrzymywać  warunki  wilgotności  i  temperatury  określone  w  załączniku  do niniejszej instrukcji -   Warunki wilgotności i temperatury  w  pomieszczeniach magazynowych archiwum zakładowego;
- 7) należy stale monitorować w aru^i wilgotności i temperatury powietrza;
- 8) należy  regularnie  sprzątać,  tak,  aby  chronić  dokumentację  przed  kurzem,  infekcją grzybów pleśniowych oraz zniszczeniami powodowanymi przez owady i gryzonie.

## §13.

Wstęp do pomieszczenia  magazynowego archiwum zakładowego  jest  możliwy tylko w obecności archiwisty.\n
