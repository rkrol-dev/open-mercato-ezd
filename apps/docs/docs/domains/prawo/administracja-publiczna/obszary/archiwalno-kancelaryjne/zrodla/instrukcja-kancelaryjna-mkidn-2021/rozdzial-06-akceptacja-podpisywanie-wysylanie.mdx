## Rozdział 6 Akceptacja, podpisywanie i wysyłanie pism

## § 35.

1. Akceptacja projektów pism dokonywana jest wyłącznie w systemie EZD.
2. Akceptacja może być jednostopniowa lub wielostopniowa.
3. Akceptacja  wielostopniowa  polega  na  wstępnym  zaakceptowaniu  pisma  przez  osobę nieupoważnioną  do  podpisania  pisma  i  przesłaniu  lub  przekazaniu  pisma  do  akceptacji kolejnej  osobie  aż  do  ostatecznego  zaakceptowania pisma przez osobę upoważnioną do podpisania pisma.
4. Jeżeli  projekt  pisma  przedstawiony  do  akceptacji  nie  wymaga  poprawek,  akceptujący akceptuje pismo.
5. Jeżeli projekt pisma przedstawiony do akceptacji wymaga poprawek, akceptujący udziela prowadzącemu sprawę wskazówek dotyczących niezbędnych poprawek:
- 1) nanosząc odpowiednie adnotacje i poprawki w postaci elektronicznej bezpośrednio na projekcie pisma lub dołączając je do projektu;
- 2) ustnie;
- 3) z  wykorzystaniem  innych  dostępnych  środków  komunikacji,  gdy  czasowo  nie  ma dostępu do systemu EZD.
6. Akceptujący może także, po samodzielnym dokonaniu niezbędnych poprawek, zaakceptować poprawioną przez siebie wersję pisma.

## § 36.

1. W  przypadku  ostatecznej akceptacji  pisma  przeznaczonego  do  wysyłki  w  postaci elektronicznej poza Ministerstwo akceptujący podpisuje pismo podpisem elektronicznym, chyba że przepisy odrębne wskazują potrzebę użycia określonego rodzaju podpisu.
2. Pismo, o którym mowa w ust. 1, zachowuje się w aktach sprawy.
3. Jeżeli  pismo,  o  którym  mowa  w  ust.  1,  jest  częścią  akt  sprawy,  dla  których  w  ramach wskazania  wyjątku  od  podstawowego  sposobu  dokumentowania  przebiegu  załatwiania i rozstrzygania  spraw  ustalono,  że  czynności  kancelaryjne  oraz  ich  dokumentowanie wykonuje  się  w  postaci  nieelektronicznej  to  treść  pisma  drukuje  się,  a  podpisujący podpisuje  się  odręcznie  na  wydruku  (egzemplarz  przeznaczony  do  włączenia  do  akt sprawy),  na  którym  umieszcza  się  informację  co  do  sposobu  wysyłki  -  np.  doręczenie elektroniczne.

## § 37.

1. Pisma przeznaczone do wysyłki w postaci papierowej tworzy się przez:
- 1) wydrukowanie ostatecznie zaakceptowanej wersji przeznaczonej do wysyłki;
- 2) podpisanie odręczne wydruku.
2. Wydruk, o którym mowa w ust. 1 pkt 1, zawiera kompletną treść pisma wraz z pełną datą (rok, miesiąc, dzień).
3. Ostatecznej  akceptacji  wersji  przeznaczonej  do  wydrukowania  i  wysyłki  w  postaci papierowej  dokonuje się  przez  podpisanie  podpisem  elektronicznym,  chyba  że  przepisy odrębne wskazują potrzebę użycia określonego rodzaju podpisu.
4. W aktach sprawy zachowuje się wersję elektroniczną ostatecznie zaakceptowaną, o której mowa w ust. 3.
5. Dopuszcza się włączenie do akt sprawy odwzorowania cyfrowego podpisanego odręcznie pisma przeznaczonego do wysyłki.
6. Nie wykonuje się drugiego egzemplarza pisma w postaci papierowej, chyba że przepisy odrębne  wymagają  wykonania  i  przechowania  w  Ministerstwie takiego  egzemplarza. Drugi egzemplarz przechowuje się w składzie chronologicznym przesyłek wychodzących odrębnie  od  przesyłek  wpływających,  uporządkowanym  w  kolejności  wynikającej  z rejestru przesyłek wychodzących.
7. Jeżeli pismo przeznaczone do wysyłki w postaci papierowej stanowi część akt sprawy, dla których  w  ramach  wskazania  wyjątku  od  podstawowego  sposobu  dokumentowania przebiegu załatwiania i rozstrzygania spraw ustalono, że czynności kancelaryjne oraz ich dokumentowanie  wykonuje  się  w  postaci  nieelektronicznej,  sporządza  się  co  najmniej dwa  egzemplarze  pisma,  w  tym  jeden  z  oznaczeniem    'ad  acta'  przeznaczony  do włączenia do akt sprawy. Na egzemplarzu pisma z oznaczeniem 'ad acta' umieszcza się informację, co do sposobu wysyłki (np. list polecony, list priorytetowy) oraz potwierdzenie dokonania wysyłki lub jej osobistego doręczenia.

## § 38.

Pisma przeznaczone do wysyłki w postaci elektronicznej mogą być wysłane:

- 1) automatycznie, po ich podpisaniu podpisem elektronicznym;
- 2) przez punkt kancelaryjny.
1. Punkt kancelaryjny dokonując wysyłki:
- 1) odnotowuje  w  systemie  EZD  sposób  wysłania  przesyłki  (np.  list  polecony,  list priorytetowy) i uzupełnia inne metadane odnoszące się do przesyłki, jeżeli nie zostały określone automatycznie lub przez prowadzącego sprawę;
- 2) przekazuje przesyłki do adresatów lub operatorowi pocztowemu.

## § 39.

2. W przypadku przesyłek w postaci papierowej, stanowiących część akt spraw, dla których w  ramach  wskazania  wyjątku  od  podstawowego  sposobu  dokumentowania  przebiegu załatwiania i rozstrzygania spraw ustalono, że czynności kancelaryjne oraz ich dokumentowanie wykonuje się w postaci nieelektronicznej, punkt kancelaryjny potwierdza na egzemplarzu pisma ad acta dokonanie wysłania przesyłki poprzez umieszczenie na niej numeru z rejestru przesyłek wychodzących.
3. Po wykonaniu czynności, o których mowa w ust. 2, egzemplarze pism ad acta zwracane są prowadzącym sprawę.

## § 40.

1. W Ministerstwie  prowadzi  się  rejestr  przesyłek  wychodzących  na  nośniku  papierowym lub w postaci elektronicznej, zawierający w szczególności następujące informacje:
- 1) liczbę porządkową;
- 2) datę przekazania wysyłki do adresatów lub operatorowi pocztowemu;
- 3) nazwę adresata, do którego wysłano przesyłkę; w przypadku przesyłek kierowanych do wielu adresatów dopuszcza się nadanie nazwy zbiorowej charakteryzującej łącznie adresatów;
- 4) znak sprawy wysyłanego pisma lub inne oznaczenie;
- 5) sposób  przekazania  przesyłki  -  np.  list  zwykły,  list  polecony,  faks,  ESP,  poczta elektroniczna.
2. Rejestr przesyłek wychodzących prowadzony w postaci elektronicznej umożliwia:
- 1) sortowanie listy przesyłek wychodzących  według  informacji,  o  których  mowa w ust. 1;
- 2) wydrukowanie  listy  przesyłek  wychodzących  zawierającej  wszystkie  lub  wybrane informacje, o których mowa w ust.1, w tym na każdej stronie datę wydruku;
- 3) zapisanie  całości  lub  części  rejestru  w  formacie  danych  umożliwiającym  późniejsze wyodrębnienie informacji, o których mowa w ust. 1.\n
