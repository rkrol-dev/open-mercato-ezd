## Rozdział 4

## Rejestracja spraw i sposób ich dokumentowania

## § 25.

1. Dokumentacja nadsyłana i składana w Ministerstwie oraz w nim powstająca dzieli się ze względu na sposób jej rejestrowania i przechowywania na:
- 1) tworzącą akta sprawy;
- 2) nietworzącą akt sprawy.
2. Dokumentacja tworząca akta sprawy to  dokumentacja,  która  została  przyporządkowana do sprawy i otrzymała znak sprawy.
3. Dokumentacja nietworząca akt sprawy to dokumentacja, która nie została przyporządkowana do sprawy, a jedynie do klasy z wykazu akt.

## § 26.

1. Znak sprawy jest stałą cechą rozpoznawczą całości akt danej sprawy.
2. W przypadku przesyłek stanowiących część akt sprawy, dla których w ramach wskazania wyjątku od podstawowego sposobu dokumentowania przebiegu załatwiania i rozstrzygania  spraw  ustalono,  że  czynności  kancelaryjne  oraz  ich  dokumentowanie wykonuje się w postaci nieelektronicznej, znak sprawy nanosi się w górnej części pisma na jego pierwszej stronie.
3. Znak sprawy zawiera następujące elementy:
- 1) oznaczenie komórki organizacyjnej;
- 2) symbol klasyfikacyjny z wykazu akt;
- 3) kolejny numer sprawy, wynikający ze spisu spraw;
- 4) cztery cyfry roku kalendarzowego, w którym sprawa się rozpoczęła.

4. Poszczególne elementy znaku sprawy umieszcza się w kolejności, o której mowa w ust. 3,  i   oddziela  kropkami  w  następujący  sposób:  [komórka].[symbol].[nr\_kolejny].[rok], gdzie:
- 1) [komórka] to oznaczenie komórki organizacyjnej, w której założono sprawę, odpowiedzialnej  za  jej  prowadzenie  oraz  załatwienie,  wyrażone  ciągiem  znaków z zakresu  [A-Z,  a-z,  0-9],  zawierającym  co  najmniej  jedną  literę,  na  przykład  ABC, B2, A1c, 11d, b99 itd.;
- 2) [symbol] to symbol klasyfikacyjny z wykazu akt;
- 3) [nr\_kolejny] to liczba naturalna określająca kolejny numer sprawy zakładanej w ramach symbolu klasyfikacyjnego, o którym mowa  w  pkt 2, w komórce organizacyjnej, o której mowa w pkt 1, w danym  roku;
- 4) [rok] to czterocyfrowe oznaczenie roku, w którym założono sprawę.
5. Oznaczenie komórki organizacyjnej stanowiące element znaku sprawy musi przyporządkowane w jednym roku kalendarzowym tylko do jednej komórki organizacyjnej, niezależnie od zmian organizacyjnych w Ministerstwie.
6. Jeżeli  zachodzi  potrzeba  wydzielenia  określonych  spraw  z  danej  klasy  w  wykazie  akt w osobne zbiory to dla danego numeru sprawy, o którym mowa w ust. 3 pkt 3, który jest podstawą  wydzielenia grupy spraw, zakłada się oddzielny spis  spraw.  W  takim przypadku znak sprawy konstruuje się następująco:
- 1) oznaczenie komórki organizacyjnej;
- 2) symbol klasyfikacyjny z wykazu akt;
- 3) kolejny numer sprawy, pod którym dokonano wydzielenia grupy spraw;
- 4) kolejny  numer  sprawy,  wynikający  ze  spisu  spraw  założonego  dla  numeru  sprawy, która jest podstawą wydzielenia;
- 5) cztery cyfry roku kalendarzowego, w którym sprawa się rozpoczęła.
7. Poszczególne  elementy  znaku  sprawy,  o  której  mowa  w  ust.  6,  oddziela  się  kropkami w następujący sposób: [komórka].[symbol].[nr\_kolejny].[2nr\_kolejny].[rok], gdzie:
- 1) [komórka] to oznaczenie komórki organizacyjnej zakładającej sprawę, odpowiedzialnej  za  jej  prowadzenie  oraz  załatwienie,  wyrażone  ciągiem  znaków z zakresu [A-Z, a-z, 0-9] zawierającym co najmniej jedną literę, na przykład ABC, B2, A1c, 11d, b99 itd.;
- 2) [symbol] to symbol klasyfikacyjny z wykazu akt;
- 3) [nr\_kolejny] to liczba naturalna określająca kolejny numer sprawy będącej podstawą wydzielenia grupy spraw w osobny zbiór, zakładanej w ramach symbolu klasyfikacyjnego, o którym mowa w pkt 2, w komórce organizacyjnej, o której mowa w pkt 1, w danym  roku;
- 4) [2nr\_kolejny]  to liczba  naturalna  określająca  kolejny  numer  sprawy  zakładanej w ramach wydzielonej grupy spraw, o której mowa w pkt 3;
- 5) [rok] to czterocyfrowe oznaczenie roku, w którym założono sprawę.
8. Dopuszcza się stosowanie w oznaczeniu komórki organizacyjnej znaku rozdzielającego w następujący sposób: AB-C, B-2, A1-c, 11-d, b9-9 itd.
9. Oznaczając pismo znakiem sprawy, można:

- 1) po znaku sprawy umieścić numer kolejny pisma wychodzącego w sprawie oddzielając go  od  znaku  sprawy  kropką  w  następujący  sposób:  [znak\_sprawy]. n, gdzie n jest liczbą naturalną określającą numer kolejny pisma w sprawie;
- 2) po znaku sprawy lub po numerze, określonym w pkt 1, umieścić symbol prowadzącego sprawę, oddzielając go kropką w następujący sposób: [znak\_sprawy].[prowadzący] lub [znak\_sprawy]. n .[prowadzący],  gdzie [prowadzący] to oznaczenie prowadzącego sprawę, wyrażone ciągiem znaków z zakresu [A-Z, a-z, 0-9] zawierającym co najmniej jedną literę, na przykład AB, a1, ad99 itd.

## § 27.

1. Dokumentacja  nietworząca  akt  spraw  nie  jest  rejestrowana  w  spisach  spraw,  lecz gromadzona  w  teczkach  aktowych,  zakładanych  dla  klas  końcowych  w  jednolitym rzeczowym wykazie akt.
2. Dokumentację, o której mowa w ust. 1, mogą stanowić w szczególności:
- 1) zaproszenia, życzenia, podziękowania, kondolencje, jeżeli zostały zarejestrowane jako przesyłki wpływające i jednocześnie nie stanowią części akt sprawy;
- 2) niezamawiane oferty, jeżeli zostały zarejestrowane jako przesyłki wpływające i jednocześnie nie stanowią części akt sprawy;
- 3) publikacje (dzienniki urzędowe, czasopisma, katalogi, książki, gazety, afisze, ogłoszenia) oraz inne druki, o ile nie przyporządkowano ich do sprawy;
- 4) dokumentacja finansowo-księgowa (np. rachunki, faktury, inne dokumenty księgowe), o ile nie przyporządkowano ich do sprawy;
- 5) listy obecności;
- 6) wnioski urlopowe;
- 7) dokumentacja magazynowa;
- 8) środki ewidencyjne archiwum zakładowego;
- 9) dane  w  systemach  teleinformatycznych  dedykowanych  do  realizacji  określonych wyspecjalizowanych usług oraz spraw, w szczególności dane w systemie udostępniającym  automatycznie  dane  z  określonego  rejestru,  dane  przesyłane  za pomocą środków komunikacji elektronicznej automatycznie tworzące rejestr;
- 10) rejestry i ewidencje (np. środków trwałych, wypożyczeń sprzętu, materiałów biurowych, zbiorów bibliotecznych);
- 11) dokumentacja o charakterze pomocniczym, o której mowa w § 2.

## § 28.

1. Prowadzący  sprawę  sprawdza,  czy  przekazana  bezpośrednio  lub  w  drodze  dekretacji przesyłka:
- 1) dotyczy sprawy już wszczętej;
- 2) rozpoczyna nową sprawę.

2. W  przypadku,  o  którym  mowa  w  ust.  1  pkt  1,  przesyłkę  dołącza  się  do  akt  sprawy, a w przypadku, o którym mowa w ust. 1 pkt 2, na podstawie przesyłki - rejestruje nową sprawę, wybierając właściwą klasę końcową z wprowadzonego do systemu EZD wykazu akt.
3. Jeżeli przesyłka przekazana lub zadekretowana do prowadzącego sprawę kończy sprawę, to  znaczy  nie  jest  wymagane  w  sprawie  kolejne  pismo  lub  sprawa  została  załatwiona ustnie i wynika to z treści przesyłki lub treści dekretacji, prowadzący sprawę po włączeniu pisma do akt sprawy kończy sprawę w systemie EZD. Czynność zakończenia sprawy w EZD powoduje przyporządkowanie do sprawy daty jej ostatecznego załatwienia.
4. W przypadku spraw, dla których w ramach wskazania wyjątku od podstawowego sposobu dokumentowania  przebiegu  załatwiania  i  rozstrzygania  spraw  ustalono,  że czynności kancelaryjne oraz ich dokumentowanie wykonuje się w postaci nieelektronicznej:
- 1) przesyłki, o których mowa w ust. 1 pkt 1, prowadzący sprawę dołącza do akt sprawy, nanosząc na nią znak sprawy;
- 2) przesyłki, o których mowa w ust. 1 pkt 2, traktuje jako podstawę założenia sprawy, nanosząc na nią znak sprawy.

## § 29.

1. System EZD pozwala w szczególności na wygenerowanie spisu spraw zawierającego:
- 1) dane odnoszące się do całego spisu spraw, w tym co najmniej:
- a) oznaczenie roku, w którym zostały założone sprawy przyporządkowane do danej klasy z wykazu akt,
- b) datę utworzenia raportu,
- c) oznaczenie komórki organizacyjnej,
- d) symbol klasyfikacyjny z wykazu akt,
- e) hasło klasyfikacyjne z wykazu akt;
- 2) dane odnoszące się do każdej sprawy w spisie spraw, w tym co najmniej:
- a) liczbę porządkową,
- b) kolejny numer sprawy,
- c) tytuł sprawy, stanowiący zwięzłe odniesienie się do treści sprawy,
- d) nazwę nadawcy, od którego sprawa wpłynęła, jeżeli nie jest to sprawa własna,
- e) znak nadany przesyłce wszczynającej sprawę, jeżeli nie jest to sprawa własna,
- f) datę pisma występującą na piśmie wszczynającym sprawę, jeżeli nie jest to sprawa własna,
- g) datę wszczęcia sprawy,
- h) datę ostatecznego załatwienia sprawy,
- i) imię i nazwisko prowadzącego daną sprawę,
- j) uwagi dotyczące sposobu załatwienia sprawy, jeżeli są istotne.
2. System EZD umożliwia tworzenie raportów na temat założonych spraw dla:
- 1) dowolnie wybranych okresów chronologicznych;
- 2) dowolnie wybranej klasy z wykazu akt, niezależnie od tego jakiego rzędu jest to klasa.

## § 30.

W przypadku spraw, dla których  w  ramach  wskazania  wyjątku  od  podstawowego  sposobu dokumentowania przebiegu załatwiania i rozstrzygania spraw ustalono, że czynności kancelaryjne oraz ich dokumentowanie wykonuje się w postaci nieelektronicznej:

- 1) spis  spraw  oraz  odpowiadającą  temu  spisowi  teczkę  aktową  do  przechowywana  w  niej spraw ostatecznie załatwionych zakłada się dla klasy końcowej w wykazie akt;
- 2) na każdy rok kalendarzowy zakłada się nowe spisy spraw i nowe teczki aktowe;
- 3) dopuszcza się w sytuacji znikomej liczby spraw (od 1 do 10) założonych w ciągu roku dla danej klasy końcowej w wykazie akt, prowadzenie teczek aktowych przez okres dłuższy niż jeden rok; w takim przypadku zakłada się dla każdego roku odrębny spis spraw;
- 4) dopuszcza się zakładanie teczek aktowych dla podmiotu i przedmiotu sprawy, w których grupuje się wiele akt spraw, o różnych numerach spraw, ale zarejestrowanych w jednym spisie spraw teczki aktowej; w takim przypadku w teczkach założonych dla podmiotu lub przedmiotu sprawy nie prowadzi się dodatkowych spisów spraw;
- 5) w przypadkach określonych odrębnymi przepisami zakłada się teczki zbiorcze, do których odkłada się akta spraw zarejestrowanych w kilku różnych spisach spraw (na przykład akta osobowe);
- 6) dopuszcza się zakładanie teczek aktowych dla akt jednej sprawy.

## § 31.

1. Sprawę  niezakończoną  ostatecznie  w  ciągu  roku  załatwia  się  w  latach  kolejnych  bez zmiany dotychczasowego jej znaku. Elementy znaku sprawy pozostają niezmienne.
2. Zmiana  znaku  sprawy  z  równoczesnym  ponownym  założeniem  nowej  sprawy  może nastąpić dopiero wtedy, gdy sprawa ostatecznie zakończona zaczyna się od nowa albo gdy w wyniku reorganizacji akta spraw niezakończonych przejmuje nowa komórka organizacyjna.
3. W  przypadkach, o których mowa  w  ust. 2, przy sprawach czyni się  wzmiankę o ponownym  założeniu  sprawy  i  zakłada  się  nową  sprawę,  odnotowując  znak  sprawy niezakończonej w  aktach nowej sprawy i znak nowej sprawy w  aktach sprawy niezakończonej,  w  sposób  umożliwiający  odnalezienie  wzajemnie  powiązanych  spraw. Zmiana znaku sprawy nie usuwa dotychczas nadanego znaku sprawy.\n
