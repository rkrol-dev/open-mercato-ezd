## Rozdział 10 Brakowanie dokumentacji niearchiwalnej

## §37.

1. Brakowanie  dokumentacji  niearchiwalnej  inicjuje  archiwista  przez  regularne  typowanie dokumentacji przeznaczonej  do brakowania.
2. W wyniku typowania, o którym mowa w ust. 1, archiwista sporządza spis tej dokumentacji.
3. Spis  o  którym  mowa  w  ust.  2,  podlega  zaopiniowaniu  przez  kierowników  komórek organizacyjnych, których dokumentacja została wytypowana do brakowania. W przypadku gdy nie ma takiej możliwości, opinię wydaje Dyrektor Generalny Ministerstwa lub osoba przez niego upoważniona.
4. W wyniku opiniowania, o którym mowa w ust.  3, można wydłużyć czas przechowywania dokumentacji  niearchiwalnej,  przy  czym  jeżeli  takie  stanowisko  prezentuje  kierownik komórki organizacyjnej, podlega ono zatwierdzeniu przez Dyrektora Generalnego Ministerstwa lub osobę przez niego upoważnioną.

## §38.

Do  procedury  brakowania  dokumentacji  niearchiwalnej  stosuje  się  odpowiednio  przepisy wydane na podstawie art.  5 ust. 2, 2b i 4 ustawy archiwalnej.

## §39.

1. Jeżeli w wyniku procedury brakowania dokumentacji niearchiwalnej właściwe archiwum państwowe uzna całość lub część tej dokumentacji za materiały archiwalne, archiwista jest zobowiązany:
- 1) w przypadku dokumentacji w postaci elektronicznej  w systemie EZD -  do dokonania zmian w kwalifikacji archiwalnej;
- 2) w przypadku dokumentacji w postaci nieelektronicznej:
- a) do jej uporządkowania,
- b) do sporządzenia nowego spisu zdawczo -  odbiorczego.
2. Spis zdawczo -  odbiorczy,  o którym mowa w ust.  1   pkt 2 lit. b, rejestruje się w wykazie spisów zdawczo -  odbiorczych.

## §40.

W  systemie  EZD  brakując  dokumentację  niearchiwalną  w  postaci  elektronicznej  lub  jej metadane, można równolegle wybrakować ich odpowiedniki w składzie chronologicznym lub w składzie informatycznych nośników danych bez sporządzania odrębnego spisu.

## §41.

1. Po wybrakowaniu  dokumentacji  niearchiwalnej archiwista  odnotowuje  w środkach ewidencyjnych datę wybrakowania oraz numer zgody wydanej przez właściwe archiwum
2. państwowe,  przy  czym  w  przypadku  dokumentacji  elektronicznej w  systemie  EZD archiwista wykorzystuje do tego narzędzia dostępne w systemie EZD.
2. Dokumentacja z procedury brakowania dokumentacji niearchiwalnej jest przechowywana przez archiwum zakładowe.\n
