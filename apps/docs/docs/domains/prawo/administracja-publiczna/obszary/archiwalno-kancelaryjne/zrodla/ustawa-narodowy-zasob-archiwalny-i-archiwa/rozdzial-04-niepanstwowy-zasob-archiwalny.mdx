## Rozdział 4

## Niepaństwowy zasób archiwalny

- Art. 41. 1.  Niepaństwowy  zasób  archiwalny  tworzą  materiały  archiwalne, które nie wchodzą do państwowego zasobu archiwalnego.
2. Zasób ten jest:
- 1) ewidencjonowany;
- 2) nieewidencjonowany.
3. (uchylony)
- Art. 42. Ewidencjonowany niepaństwowy zasób archiwalny tworzą materiały archiwalne powstałe i powstające w wyniku działalności:
- 1) partii politycznych,
- 2) organizacji politycznych, spółdzielczych i innych organizacji społecznych,
- 3) kościołów i związków wyznaniowych,
- 4) innych niż wymienione w pkt 2 niepaństwowych jednostek organizacyjnych oraz stanowiące ich własność.
- Art. 43. 1. Własność materiałów archiwalnych, o których mowa w art. 42, nie może być przedmiotem obrotu; jest ona ponadto ograniczona przepisami art. 6 oraz art. 8.
2. (uchylony)
3. (uchylony)
- Art. 43a. Na  zasadach  określonych  w ustawie  z dnia  24 kwietnia  2003 r. o działalności  pożytku  publicznego  i o wolontariacie  (Dz. U.  z 2019 r.  poz. 688, 1570 i 2020) Naczelny Dyrektor Archiwów Państwowych może zlecać realizację zadań publicznych w zakresie ewidencjonowania, przechowywania, opracowania, udostępniania  lub  zabezpieczenia  materiałów  archiwalnych,  o których  mowa w art. 42.
- Art. 44. 1. Z chwilą trwałego zaprzestania działalności przez jednostkę organizacyjną,  o której  mowa  w art. 42, jej materiały archiwalne stają się własnością Państwa, wchodzą do państwowego zasobu archiwalnego i podlegają

przekazaniu  do  właściwej  jednostki  państwowej  sieci  archiwalnej  wskazanej decyzją Naczelnego Dyrektora Archiwów Państwowych.

1a. Jeżeli  ewidencjonowanie, przechowywanie, opracowanie, udostępnianie lub  zabezpieczenie  materiałów  archiwalnych,  o których  mowa  w art. 42,  było realizowane na zasadach określonych w art. 43a, materiały te:

- 1) z dniem wszczęcia likwidacji lub ogłoszenia upadłości jednostki organizacyjnej przechowującej je stają się własnością Państwa i wchodzą do państwowego zasobu archiwalnego;
- 2) podlegają  przekazaniu  do  archiwum  państwowego  wskazanego  decyzją Naczelnego Dyrektora Archiwów Państwowych niezwłocznie po wszczęciu likwidacji lub ogłoszeniu upadłości jednostki organizacyjnej, o której mowa w pkt 1.

2. Materiały archiwalne, o których mowa w art. 42, mogą stać się własnością Państwa,  z następstwami  określonymi  w ust. 1,  decyzją  właściwych  organów niepaństwowych jednostek organizacyjnych.

3. Materiały archiwalne, o których mowa w art. 42, mogą być przekazywane w depozyt archiwom państwowym.

4. Minister właściwy do spraw kultury i ochrony dziedzictwa narodowego, po zasięgnięciu  opinii  Naczelnego  Dyrektora  Archiwów  Państwowych,  w drodze rozporządzenia, określi warunki i tryb przekazywania do archiwów państwowych materiałów archiwalnych, o których mowa w art. 42, w przypadkach określonych w ust. 1 -3, uwzględniając wartość historyczną dokumentacji, stan jej uporządkowania i zewidencjonowania oraz ochronę przed uszkodzeniem, zniszczeniem lub utratą.

Art. 45. 1. Organy niepaństwowych jednostek organizacyjnych obowiązane są do ewidencjonowania, przechowywania i zabezpieczenia materiałów archiwalnych wchodzących w skład niepaństwowego zasobu archiwalnego.

2. Organy,  o których  mowa  w ust. 1,  określają  zasady  i tryb  udostępniania materiałów archiwalnych wchodzących w skład niepaństwowego zasobu archiwalnego.

3. Archiwa  niepaństwowych  jednostek  organizacyjnych  mogą  obejmować również zasób historyczny w rozumieniu art. 25 ust. 2.

4. Współpracę archiwów niepaństwowych jednostek organizacyjnych, o których mowa w art. 42, z państwową siecią archiwalną określają porozumienia zawarte  między  ich  właściwymi  organami  a ministrem  właściwym  do  spraw kultury i ochrony dziedzictwa narodowego.
2. Art. 46. Nieewidencjonowany niepaństwowy zasób archiwalny tworzą materiały powstałe i powstające  w wyniku działalności osób fizycznych, stanowiące własność tych osób lub ich prawnych następców.
3. Art. 47. 1. Prawo własności przysługujące osobom, o których mowa w art. 46, jest ograniczone tylko przepisami art. 14.
2. Materiały  archiwalne  określone  w art. 46 mogą być  przedmiotem  obrotu odpłatnie  i nieodpłatnie,  z zastrzeżeniem  ograniczenia,  o którym  mowa  w ust. 1 oraz w art. 9.
3. Przeniesienie własności w drodze umowy sprzedaży materiałów, o których mowa w art. 46, na rzecz Państwa jest zwolnione od opłat notarialnych.
4. Przeniesienie własności materiałów, o których mowa w art. 46,  w drodze spadku  lub zapisu jest  zwolnione  od  podatku  od  spadków  oraz  od  opłat notarialnych.
5. Przepis art. 44 ust. 3 stosuje się odpowiednio.

Art. 48. (uchylony)

Art. 49. (uchylony)

Art. 50. (uchylony)

Art. 51. (uchylony)

