## Rozdział 11 Przekazywanie materiałów archiwalnych do archiwum państwowego

## §42.

Przekazywanie materiałów archiwalnych do właściwego archiwum państwowego następuje na podstawie przepisów art. 5 ustawy archiwalnej oraz przepisów wydanych na ich podstawie.

## §43.

W systemie EZD przekazując do właściwego  archiwum państwowego materiały archiwalne w postaci  elektronicznej  lub  ich  metadane,  przekazuje  się  równolegle  ich  odpowiedniki  ze składu  chronologicznego,  dla  których  nie  wykonano  pełnego  odwzorowania  cyfrowego w systemie  EZD,  lub  ze  składu  informatycznych  nośników  danych,  których  zawartości  nie skopiowano do systemu EZD, oraz sporządza się ich spisy.

## §44.

1. Po przekazaniu materiałów archiwalnych do właściwego archiwum państwowego archiwista odnotowuje w środkach ewidencyjnych datę przekazania tych materiałów, przy czym w przypadku  dokumentacji  elektronicznej  w  systemie  EZD  wykorzystuje  do  tego narzędzia dostępne w systemie EZD.
2. Dokumentacja  z  przekazywania  materiałów  archiwalnych  do  właściwego  archiwum państwowego jest przechowywana przez archiwum zakładowe.\n
