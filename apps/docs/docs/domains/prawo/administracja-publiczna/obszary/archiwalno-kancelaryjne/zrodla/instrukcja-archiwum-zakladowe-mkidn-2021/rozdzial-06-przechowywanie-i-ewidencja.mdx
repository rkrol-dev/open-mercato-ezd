## Rozdział 6

## Przechowywanie i zabezpieczanie zgromadzonej dokumentacji oraz prowadzenie jej ewidencji

## §16.

Po  sprawdzeniu  i  przejęciu  dokumentacji  w  postaci  nieelektronicznej  lub  informatycznych nośników  danych,  w  przypadku,  gdy  archiwum  zakładowe  nie  dysponuje  narzędziami, o których mowa w § 4 ust.  1  pkt 2, archiwista kolejno:

- 1) rejestruje  spis  zdawczo  -   odbiorczy  we  właściwym  wykazie  spisów  zdawczo  odbiorczych, zawierającym co najmniej następujące elementy:
- a) liczbę porządkową stanowiącą kolejny numer spisu zdawczo -  odbiorczego;
- b) datę przejęcia dokumentacji przez archiwum zakładowe;
- c) pełną nazwę komórki organizacyjnej przekazującej dokumentację;
- d) pełną nazwę komórki organizacyjnej, która dokumentację wytworzyła lub zgromadziła,  jeżeli  jest  inna  niż  nazwa  komórki  organizacyjnej  przekazującej dokumentację;
- e) liczbę pozycji w spisie;
- f) liczbę teczek lub tomów teczek w spisie;
- 2) nanosi  na spis  zdawczo -  odbiorczy numer wynikający z właściwego wykazu spisów zdawczo -  odbiorczych;
- 3) pozostawia  w  komórce  organizacyjnej  przekazującej  dokumentację  podpisany  przez siebie jeden egzemplarz spisu zdawczo -  odbiorczego;
- 4) nanosi na każdą teczkę aktową w lewym dolnym rogu, sygnaturę archiwalną, przy czym, gdy teczka aktowa dzieli się na tomy, nanosi identyczną sygnaturę archiwalną na każdy tom teczki aktowej,  a jeżeli teczki aktowe włożono  do opakowania zbiorczego,  to na pudło nanosi skrajne sygnatury teczek aktowych umieszczonych w pudle;
- 5) dla każdej  pozycji przekazanego  spisu zdawczo -  odbiorczego,  lub na pierwszej jego stronie, przyporządkowuje informację o aktualnym miejscu przechowywania przekazanej dokumentacji w archiwum zakładowym;
- 6) odkłada egzemplarze spisu zdawczo  odbiorczego do odpowiednich  zbiorów, o których mowa w §  17 ust.  1.

## §17.

1. Prowadzi się odrębną ewidencję dla każdego z archiwów zakładowych, o których mowa w § 5 ust.  1.
2. Z uwzględnieniem ust.  1   ^chiwista prowadzi dwa zbiory spisów zdawczo -  odbiorczych:
- 1) zbiór  pierwszy  na  drugie  egzemplarze  spisów  zdawczo  -   odbiorczych  w  układzie wynikającym z kolejności wpisu do wykazu spisów zdawczo -  odbiorczych;
- 2) zbiór drugi na trzecie egzemplarze spisów zdawczo -  odbiorczych w układzie według komórek organizacyjnych przekazujących dokumentację.
3.  W porozumieniu z dyrektorem właściwego archiwum państwowego ustala się postępowanie z czwartym egzemplarzem spisu materiałów archiwalnych.
4. Przepisów ust. 1  pkt 2 i ust. 2 nie stosuje się, jeżeli archiwum zakładowe posiada narzędzia informatyczne, o których mowa w § 4 ust. 1  pkt 2.

## §18.

1. Nie rzadziej niż raz na pięć lat dokonuje się przeglądu informatycznych nośników danych, i wykonuje ich kopie bezpieczeństwa.
2. Kopie bezpieczeństwa, o których mowa w ust.  1, przecho^je się w sposób umożliwiający ich szybkie odnalezienie w przypadku niemożności odczytania zapisu na informatycznym nośniku danych, na którym pierwotnie zapisano dokumentację elektroniczną.
3. Kopie  bezpieczeństwa  mogą  być  zapisywane  na jednym  nośniku  pod  warunkiem,  że zapisane na nim dane są zabezpieczone przed utratą w wyniku awarii tego nośnika.
4. Jeśli nie jest możliwe wykonanie kopii bezpieczeństwa ze względu na uszkodzenie nośnika danych odnotowuje się to w aktach sprawy, z którymi powiązany jest ten nośnik, podając:
- 1) datę stwierdzenia uszkodzenia nośnika;
- 2) imię i nazwisko osoby sporządzającej adnotację;
- 3) informację umożliwiającą jednoznaczne wskazanie uszkodzonego nośnika.
5. W przypadku gdy uszkodzenie uniemożliwiaj  ące wykonanie kopii bezpieczeństwa dotyczy nośnika danych, którego zawartości nie skopiowano w całości do systemu EZD, informacje, 0  których  mowa w ust.  4,  odnotowuje  się  w  systemie  EZD w metadanych  opisujących właściwą przesyłkę, w ramach elementu, o którym mowa w pkt 13 części A załącznika nr 1   do instrukcji kancelaryjnej.

## §19.

Dokumentację elektroniczną w systemie EZD chroni się przed zniszczeniem lub utratą, stosując się do:

- 1) polityki bezpieczeństwa dla systemów teleinformatycznych używanych przez Ministerstwo;
- 2) przepisów wydanych na podstawie art. 5 ust. 2b ustawy archiwalnej.

## §20.

Dokumentację  w  postaci  nieelektronicznej  układa  się  w  archiwum  zakładowym  w  sposób zapewniający jej  ochronę  przed  uszkodzeniem,  zniszczeniem  lub  utratą,  pozwalający  na efektywne wykorzystanie miejsca w tym archiwum, przy czym odrębnie przechowuje się:

- 1) materiały archiwalne w teczkach aktowych;
- 2) akta osobowe i listy płac;
- 3) dokumentację techniczną;
- 4) dokumentację ze składu chronologicznego;
- 5) informatyczne nośniki danych ze składu tych nośników.

## §21.

1. Dokumentacja w  postaci  nieelektronicznej  zgromadzona  w  archiwum  zakładowym jest poddawana  okresowemu  przeglądowi  w  celu  jej  odkurzenia  oraz  wymiany  zużytych i zniszczonych teczek czy pudeł na nowe.
2. Ministerstwo poddaje  konserwacji  uszkodzone lub częściowo  zniszczone  materiały archiwalne w porozumieniu z dyrektorem właściwego archiwum państwowego.

## §22.

W przypadku stwierdzenia utraty dokumentacji przechowywanej  w archiwum zakładowym, włamania do pomieszczeń magazynowych, ich zalania lub zniszczenia w inny sposób, Dyrektor Generalny Ministerstwa powiadamia właściwe organy, a także właściwe archiwum państwowe.\n
