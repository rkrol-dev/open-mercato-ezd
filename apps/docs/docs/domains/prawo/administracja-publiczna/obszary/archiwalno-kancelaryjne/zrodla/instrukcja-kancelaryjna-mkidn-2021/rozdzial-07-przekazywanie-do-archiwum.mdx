## Rozdział 7 Przekazywanie dokumentacji do archiwum zakładowego

## § 41.

1. Dla dokumentacji w postaci elektronicznej w systemie EZD  funkcję archiwum zakładowego spełnia system EZD lub jego moduł.
2. Dokumentację w postaci elektronicznej spraw zakończonych uznaje się za dokumentację archiwum  zakładowego  po  upływie  dwóch  lat,  licząc  od  pierwszego  stycznia  roku następującego po roku, w którym sprawa została zakończona.
3. W  systemie  EZD  przekazywanie  dokumentacji  w  postaci  elektronicznej  polega  na przejęciu  nadzoru  nad  nią  w  tym  systemie  przez  przekazanie  archiwiście  uprawnień komórki organizacyjnej do zarządzania dokumentacją w postaci elektronicznej, w szczególności do:
- 1) udostępniania dokumentacji tworzącej akta spraw i ich nietworzącej;

- 2) przeprowadzania procedury brakowania dokumentacji niearchiwalnej;
- 3) uzupełniania metadanych, jeśli jest taka potrzeba.
4. Przekazanie  uprawnień,  o  których  mowa  w  ust.  3,  może  następować  automatycznie  po upływie okresu, o którym mowa w ust. 2.
5. Po przekazaniu uprawnień, o których mowa w ust. 3, przekazująca komórka organizacyjna nadal może zachować dostęp do wytworzonej i zgromadzonej przez siebie w  systemie  EZD  dokumentacji  w  postaci  elektronicznej,  ale  nie  może  już  dokonywać zmian w danych i metadanych, a także udostępniać jej innym komórkom organizacyjnym.
6. System  EZD  odnotowuje  automatycznie  datę  przekazania  uprawnień,  o  których  mowa w ust. 3.

## § 42.

1. Dokumentacja  elektroniczna  na  informatycznych  nośnikach  danych  zgromadzonych w składzie informatycznych nośników danych, których zawartość skopiowano do systemu EZD lub  systemów  dziedzinowych,  kwalifikowana  jest  do  kategorii  Bc  i brakowana  w trybie  i  na  zasadach  określonych  w  przepisach  wydanych  na  podstawie  art.  5  ust.  2b ustawy archiwalnej.
2. Dokumentację  elektroniczną  na  informatycznych  nośnikach  danych  zgromadzonych w składzie informatycznych nośników  danych, których zawartości nie  skopiowano do systemu EZD lub systemów dziedzinowych, przekazuje się do archiwum zakładowego, po  upływie  pełnych  dwóch  lat  kalendarzowych,  licząc  od  pierwszego  stycznia  roku następującego po roku, dla którego powstał zbiór przesyłek w składzie.
3. Każdy informatyczny nośnik danych przekazywany ze składu informatycznych nośników danych do archiwum zakładowego powinien być trwale oznakowany w sposób pozwalający na jego jednoznaczną identyfikację.
4. Spis zdawczo-odbiorczy nośników, o których mowa w ust. 1, powinien zawierać:
- 1) dla całego spisu:
- a) pełną nazwę Ministerstwa i komórki organizacyjnej przekazującej nośniki,
- b) imię, nazwisko i podpis pracownika, który przygotował spis,
- c) imię,  nazwisko  i  podpis  kierownika  komórki  organizacyjnej  odpowiadającej  za skład informatycznych nośników danych,
- d) imię, nazwisko i podpis archiwisty przyjmującego nośniki,
- e) datę przekazania spisu;
- 2) dla każdej pozycji spisu:
- a) liczbę porządkową,
- b) oznaczenie nośnika,
- c) określenie typu nośnika,
- d) odpowiednio  znak  sprawy  lub  symbol  klasyfikacyjny,  z  którym  powiązany  jest nośnik,
- e) numer seryjny nośnika, jeśli występuje.

## § 43.

1. Przesyłki na nośniku papierowym zgromadzone w składzie chronologicznym, po upływie pełnych dwóch lat kalendarzowych, licząc od pierwszego stycznia roku następującego po roku,  dla  którego  powstał  zbiór  przesyłek  w  składzie,  przekazuje  się  do  archiwum zakładowego.
2. Przekazanie przesyłek, o których mowa w ust. 1, następuje na podstawie spisu zdawczoodbiorczego zawierającego co najmniej następujące elementy:
- 1) dla całego spisu:
- a) pełną nazwę jednostki i komórki organizacyjnej przekazującej dokumentację,
- b) informację, z jakiego rodzaju składu chronologicznego dokumentacja pochodzi,
- c) imię, nazwisko i podpis pracownika, który przygotował spis,
- d) imię, nazwisko i podpis kierownika komórki organizacyjnej odpowiadającej za skład chronologiczny,
- e) imię, nazwisko i podpis archiwisty przyjmującego dokumentację,
- f) datę przekazania spisu;
- 2) dla każdej pozycji spisu:
- a) liczbę porządkową,
- b) informację o skrajnych identyfikatorach przesyłek,
- c) rok rejestracji w systemie EZD przesyłek umieszczonych w pudle lub paczce.

## § 44.

1. W przypadku dokumentacji będącej częścią akt spraw, dla których w ramach wskazania wyjątku od podstawowego sposobu dokumentowania przebiegu załatwiania i rozstrzygania  spraw  ustalono,  że  czynności  kancelaryjne  oraz  ich  dokumentowanie wykonuje się w postaci nieelektronicznej, teczki aktowe, w których przechowywana jest dokumentacja,  przekazuje  się  do  archiwum  zakładowego  nie  później  niż  po  upływie pełnych dwóch lat kalendarzowych, licząc od pierwszego stycznia roku następującego po roku  zakończenia  spraw,  w trybie  i  na  warunkach  określonych  w  instrukcji.  Jeżeli dokumentacja  ta  jest  niezbędna  do  bieżącej  pracy  można  ją  pozostawić  w komórce organizacyjnej wyłącznie na zasadzie jej wypożyczenia z archiwum zakładowego.
2. Przekazanie  dokumentacji,  o  której  mowa  w  ust.  1,  polega  na  jej  przekazaniu  do archiwum  zakładowego  na  podstawie  spisu  zdawczo-odbiorczego  zawierającego  co najmniej następujące elementy:
- 1) dla całego spisu:
- a) pełną nazwę jednostki i komórki organizacyjnej przekazującej dokumentację,
- b) imię, nazwisko i podpis pracownika, który przygotował spis,
- c) imię, nazwisko i podpis kierownika komórki organizacyjnej przekazującej dokumentację,
- d) imię, nazwisko i podpis archiwisty przyjmującego dokumentację,
- e) datę przekazania spisu;
- 2) dla każdej pozycji spisu:
- a) liczbę porządkową,

- b) część znaku sprawy, to jest oznaczenie komórki organizacyjnej i symbol klasyfikacyjny z wykazu akt, a w przypadku wydzielania określonych spraw z danej klasy  w  wykazie  akt  w  osobne  zbory,  dodatkowo  numeru  sprawy,  który  stał  się podstawą wydzielenia grupy spraw,
- c) tytuł  teczki  złożony  z  pełnego  hasła  klasyfikacyjnego  z  wykazu  akt  i  informacji o rodzaju dokumentacji (na przykład pisma, faktury, wnioski, skargi, noty księgowe, umowy, opinie, notatki) występującej w teczce,
- d) rok założenia teczki aktowej,
- e) rocznych dat skrajnych, na które składają się rok najwcześniejszego i najpóźniejszego pisma w teczce aktowej,
- f) liczbę tomów jednej teczki aktowej przekazanych w ramach danej pozycji spisu,
- g) oznaczenie kategorii archiwalnej.
3. Spis zdawczo-odbiorczy sporządza się odrębnie dla materiałów archiwalnych i odrębnie dla dokumentacji niearchiwalnej.
4. Uwzględniając odrębność spisów materiałów archiwalnych i dokumentacji niearchiwalnej, o których mowa w ust. 3, sporządza się oddzielne spisy dla specyficznych rodzajów  dokumentacji  (na  przykład  dla  dokumentacji  technicznej,  audiowizualnej, osobowej),  jeżeli  wynika  to  z  potrzeb  Ministerstwa  lub  zaleceń  dyrektora  miejscowo właściwego  archiwum  państwowego,  lub  jeśli  dane  wymienione  w  ust.  2  pkt  2  są niewystarczające dla opisania tych rodzajów dokumentacji.
5. Spis  zdawczo-odbiorczy  jest  sporządzany  na  nośniku  papierowym  albo  w  postaci elektronicznej.
6. Spis zdawczo-odbiorczy w postaci elektronicznej sporządza się w przypadku posiadania narzędzi informatycznych, o których mowa w instrukcji w sprawie organizacji i zakresu działania archiwum zakładowego.
7. Przekazanie spisu zdawczo-odbiorczego w postaci elektronicznej następuje:
- 1) w systemie teleinformatycznym archiwum zakładowego, jeśli system ten posiada taką funkcję albo
- 2) na oznaczonym w sposób jednoznaczny informatycznym nośniku danych.
8. Spis zdawczo-odbiorczy na nośniku papierowym sporządza się w przypadku nieposiadania  narzędzi  informatycznych,  o  których  mowa  w  instrukcji w  sprawie organizacji i zakresu działania archiwum zakładowego:
- 1) w czterech egzemplarzach dla materiałów archiwalnych;
- 2) w trzech egzemplarzach dla dokumentacji niearchiwalnej.
9. Oprócz spisów na nośniku papierowym, o których mowa w ust. 8, archiwum zakładowe może wymagać przekazania także dokumentu elektronicznego, który służył do przygotowania ich wydruku. Spis taki stanowi jedynie materiał pomocniczy i nie może być  uznawany  za  dane,  o  których  mowa  w  instrukcji  w  sprawie  organizacji  i  zakresu działania archiwum zakładowego.

1. Dokumentacja  spraw  zakończonych  przekazywana  do  archiwum  zakładowego  powinna być  uporządkowana  przez  prowadzących  sprawy  lub  wyznaczonego  w  danej  komórce organizacyjnej pracownika.
2. Uporządkowanie dokumentacji w postaci elektronicznej w systemie EZD polega na:
- 1) sprawdzeniu kompletności akt spraw;
- 2) uzupełnieniu akt spraw o brakujące przesyłki lub pisma;
- 3) przyporządkowaniu do klasy z wykazu akt dokumentacji nietworzącej akt spraw, jeżeli wcześniej tego nie dopełniono;
- 4) uzupełnieniu metadanych przesyłek i spraw, jeżeli wcześniej tego nie dopełniono;
- 5) sprawdzeniu czy odnotowano zakończenie sprawy przy każdej sprawie zakończonej.
3. Uporządkowanie dokumentacji przekazywanej ze składu chronologicznego do archiwum zakładowego polega na:
- 1) pozostawieniu jej w układzie niezmienionym;
- 2) umieszczeniu jej w pudłach lub w paczkach;
- 3) opisaniu pudeł lub paczek:
- a) pełną  nazwą  Ministerstwa oraz  pełną  nazwą  komórki  organizacyjnej,  w  której utworzono skład chronologiczny - na środku u góry,
- b) oznaczeniem roku rejestracji  w  systemie  EZD  przesyłek  znajdujących  się  w  pudle lub paczce - pod nazwą Ministerstwa,
- c) informacją  czy  jest  to  dokumentacja,  dla  której  dokonano  pełnego  odwzorowania cyfrowego,  lub  też  czy  to  dokumentacja,  dla  której  takiego  odwzorowania  nie wykonano lub wykonano je częściowo - pod oznaczeniem roku,
- d) informacją, z jakiego składu chronologicznego jest to dokumentacja -pod informacją, o której mowa w lit. c,
- e) skrajnymi identyfikatorami przesyłek, o których mowa    w  instrukcji -pod informacją, o której mowa w lit. d;
- 4) w przypadku dokumentacji, dla której nie wykonano pełnego odwzorowania cyfrowego, usunięciu części metalowych i folii (na przykład spinaczy, zszywek, wąsów, koszulek).
4. Uporządkowanie dokumentacji w postaci nieelektronicznej polega na:
- 1) w odniesieniu do materiałów archiwalnych i dokumentacji niearchiwalnej, o okresie przechowywania dłuższym niż 10 lat:
- a) ułożeniu dokumentacji wewnątrz teczek w kolejności spisu spraw, począwszy od numeru  1  na  górze  teczki,  a  w  obrębie  spraw  -  chronologicznie,  przy  czym poszczególne sprawy można rozdzielić papierowymi okładkami,
- b) wyłączeniu zbędnych identycznych kopii tych samych przesyłek i pism,
- c) odłożeniu do teczek aktowych spisów spraw,
- d) usunięciu z dokumentacji  części metalowych  i  folii (na przykład spinaczy, zszywek, wąsów, koszulek),

- e) umieszczeniu dokumentacji w wiązanych teczkach aktowych z tektury bezkwasowej  (w  przypadku  akt  osobowych  dopuszcza  się  koperty)  o  grubości nieprzekraczającej  5  cm,  a  tych  w  razie  potrzeby  -  w  pudłach,  przy  czym  jeżeli grubość teczki przekracza 5 cm, należy teczkę podzielić na tomy, chyba że jest to niemożliwe z przyczyn fizycznych,
- f) ponumerowaniu  stron  materiałów  archiwalnych  zwykłym  miękkim  ołówkiem, przez  naniesienie  numeru  strony  w  prawym  górnym  rogu;  liczbę  stron  w  danej teczce podaje się na wewnętrznej części tylnej okładki w formie zapisu: 'Niniejsza teczka  zawiera  …  stron  kolejno  ponumerowanych.  [miejscowość,  data,  podpis osoby porządkującej i paginującej akta]',
- g) opisaniu teczek zgodnie z przepisami instrukcji,
- h) ułożeniu teczek aktowych w kolejności wynikającej z wykazu akt;
- 2) w odniesieniu do pozostałej dokumentacji niearchiwalnej:
- a) odłożeniu do teczek aktowych spisów spraw,
- b) umieszczeniu dokumentacji w teczkach aktowych wiązanych o grubości nieprzekraczającej 5 cm, a tych w razie potrzeby  - w pudłach, lub umieszczeniu dokumentacji bezpośrednio w paczkach lub pudłach, przy czym gdy grubość teczki przekracza  5  cm,  należy  teczkę  podzielić  na  tomy,  chyba  że  jest  to  niemożliwe z przyczyn fizycznych,
- c) opisaniu teczek zgodnie z przepisami instrukcji,
- d) ułożeniu teczek aktowych w kolejności wynikającej z wykazu akt.

## § 46.

1. Każda teczka zawierająca dokumentację spraw zakończonych w postaci nieelektronicznej powinna być opisana.
2. Opis umieszczony na okładce teczki aktowej składa się z następujących elementów:
- 1) pełnej nazwy jednostki organizacyjnej oraz pełnej nazwy komórki organizacyjnej, które wytworzyły dokumentację - na środku u góry;
- 2) części znaku sprawy, to jest oznaczenia komórki organizacyjnej i symbolu klasyfikacyjnego  z  wykazu  akt,  a  w  przypadku,  o  którym  mowa  w  §  26  ust.  6, dodatkowo numeru sprawy, który stał się podstawą wydzielenia grupy spraw - po lewej stronie pod nazwą komórki organizacyjnej;
- 3) kategorii  archiwalnej,    a  w  przypadku  kategorii  B  -  również  okresu  przechowywania dokumentacji - po prawej stronie  pod nazwą komórki organizacyjnej;
- 4) tytułu  teczki  złożonego  z  pełnego  hasła  klasyfikacyjnego  wykazu  akt  i  informacji o rodzaju dokumentacji występującej w teczce - na środku;
- 5) roku założenia teczki aktowej - pod tytułem;
- 6) rocznych dat skrajnych, na które składają się rok najwcześniejszego i najpóźniejszego pisma w teczce aktowej - pod rokiem założenia teczki aktowej;
- 7) numeru tomu, jeżeli akta spraw porządkowane do tego samego symbolu klasyfikacyjnego z wykazu akt w danym roku obejmują kilka teczek  - pod rocznymi datami skrajnymi.
3. W przypadku teczek aktowych, o których mowa w § 30 pkt 4-6, odpowiednio:

- 1) tytuł  teczki  uzupełnia  się  o  nazwę  podmiotu  lub  przedmiotu  wydzielonych  spraw,  a także  wszystkie  kolejne  numery  spraw,  do  których  przyporządkowane  zostały  akta umieszczone w teczce;
- 2) tytuł  teczki  uzupełnia  się  o  informacje  identyfikujące  teczkę  zbiorczą  (na przykład imię i nazwisko pracownika w przypadku akt osobowych);
- 3) zamiast  części  znaku  sprawy,  o  którym  mowa  w  ust.  2  pkt  2,  zamieszcza  się  pełny znak sprawy i tytuł teczki uzupełnia się o tytuł sprawy.

## § 47.

1. W przypadku wyjęcia akt sprawy z teczki aktowej należy w ich miejsce włożyć kartę zastępczą.
2. Karta zastępcza, o której mowa w ust. 1, zawiera:
- 1) znak sprawy;
- 2) przedmiot sprawy;
- 3) nazwę  komórki  organizacyjnej  lub  nazwisko  pracownika  wypożyczającego  akta sprawy, lub nazwę i adres jednostki organizacyjnej do której akta sprawy wysłano;
- 4) termin zwrotu akt sprawy.
3. Dopuszcza się wykonanie kopii wyjmowanych akt sprawy.\n
