## Rozdział 2 Organizacja i zadania archiwum zakładowego

## §5.

1.  W Ministerstwie funkcjonują archiwa zakładowe:  urzędu oraz odrębnie każdego z działów administracji rządowej kierowanych przez Ministra.
2.  Zasób  archiwum  zakładowego  działu  tworzy  dokumentacja  komórek  organizacyjnych wskazanych w statucie Ministerstwa jako obsługujące zadania Ministra w zakresie danego działu.  Dokumentacja komórek organizacyjnych nieprzypisanych w  statucie  do  żadnego działu tworzy zasób archiwum zakładowego urzędu.
3.  Dla dokumentacji w postaci elektronicznej w systemie EZD funkcję archiwum zakładowego spełnia wyodrębniona część tego systemu lub jego moduł.
4.  Archiwum zakładowe tworzy jedną wyodrębnioną organizacyjnie  część  Ministerstwa,  w której  podejmowane  są  działania  w  stosunku  do  całości  dokumentacji  zgromadzonej  w Ministerstwie.

## §6.

## Do zadań archiwum zakładowego należy:

- 1) przejmowanie dokumentacji:
- a) spraw zakończonych z poszczególnych komórek organizacyjnych;
- b) na nośniku papierowym ze składu chronologicznego;
- c) elektronicznej na informatycznych nośnikach danych, zgromadzonych w składzie informatycznych nośników danych, których zawartości nie skopiowano do systemu EZD;
- 2)  wspieranie  komórek  organizacyjnych  w  procesie  przekazywania  dokumentacji  do archiwum zakładowego, poprzez udzielanie informacji w  zakresie stosowania przepisów archiwalnych oraz prowadzenie szkoleń
- 3) przechowywanie  i  zabezpieczanie  zgromadzonej  dokumentacji  oraz  prowadzenie jej ewidencji;
- 4) przeprowadzanie skontrum dokumentacji;
- 5)  porządkowanie  przechowywanej dokumentacji przejętej w  latach  wcześniejszych w stanie nieuporządkowanym;
- 6) prowadzenie kwerend oraz udostępnianie dokumentacji pracownikom Ministerstwa do celów  służbowych,  uprawnionym  do  tego  jednostkom  organizacyjnym  do  celów służbowych, osobom trzecim do celów prawnych, poznawczych i innych;
- 7)  wycofywanie dokumentacji ze stanu archiwum zakładowego w przypadku wznowienia sprawy w komórce organizacyjnej;
- 8) inicjowanie  brakowania  dokumentacji  niearchiwalnej  oraz  udział w jej  komisyjnym brakowaniu;
- 9) przygotowanie materiałów archiwalnych do przekazania i udział w ich przekazaniu do właściwego archiwum państwowego;
- 10) sporządzanie  rocznych  sprawozdań  z  działalności  archiwum  zakładowego  i  stanu dok^entacji w archiwum zakładowym;\n
