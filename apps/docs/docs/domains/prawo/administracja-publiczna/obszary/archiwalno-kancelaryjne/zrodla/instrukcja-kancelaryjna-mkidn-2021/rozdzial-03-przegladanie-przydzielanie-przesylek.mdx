## Rozdział 3

## Przeglądanie i przydzielanie przesyłek

## § 23.

1. Przesyłki dekretuje się wyłącznie w systemie EZD, w tym także przesyłki, dla których nie wykonano pełnego odwzorowania cyfrowego, oraz przesyłki na informatycznych nośnikach danych, których nie włączono do systemu EZD.
2. Jeżeli z regulaminu organizacyjnego Ministerstwa lub odrębnej dyspozycji osoby uprawnionej jednoznacznie wynika, że przesyłka powinna być skierowana do załatwienia do  określonej  komórki  organizacyjnej  lub  na  określone  stanowisko  pracy,  przesyłki rozdziela się bez dekretacji do właściwych komórek organizacyjnych lub na stanowiska pracy.  Rozdziału  może  dokonać  punkt  kancelaryjny  bezpośrednio  po  zarejestrowaniu przesyłki.
3. Jeżeli  nie  jest  jednoznaczne  gdzie  ma  być  skierowana  przesyłka,    kieruje  się  ją  do dekretacji.
4. Dopuszcza się definiowanie procesów automatycznej dekretacji, w przypadku gdy:
- 1) uprawniony  do  dekretowania  pracownik  sam  zleci  w  systemie  EZD  automatyczne kierowanie pism o określonych metadanych do załatwienia pod wskazany adres;
- 2) został zdefiniowany i zatwierdzony proces załatwiania w systemie EZD określonego rodzaju spraw.
5. W  przypadku  błędnego  rozdzielenia  przesyłek  odbiorca  niezwłocznie  przekazuje  je zgodnie z właściwością lub do punktu kancelaryjnego.
6. W  przypadku  przesyłek,  będących  częścią  spraw,  dla  których  w  ramach  wskazania wyjątku od podstawowego sposobu dokumentowania przebiegu załatwiania i rozstrzygania  spraw  ustalono,  że  czynności  kancelaryjne  oraz  ich  dokumentowanie wykonuje  się  w  postaci  nieelektronicznej,  po  dekretacji  wykonanej  w  systemie  EZD wykonuje się dekretację zastępczą.
7. Przesyłki  mogą  być  przyjęte  do  załatwienia  bezpośrednio  przez  osobę,  do  której  je skierowano do dekretacji.

8. Przesyłki zadekretowane do załatwienia przez komórkę organizacyjną mogą być przyjęte do  załatwienia  bezpośrednio  przez  kierownika  komórki  organizacyjnej  lub  ponownie dekretowane  w  celu  wskazania  prowadzącego  sprawę.  Ponowna  dekretacja  nie  może zmieniać dyspozycji zwierzchnika dotyczących sposobu załatwienia sprawy lub wydłużać wskazanego w pierwszej dekretacji terminu załatwienia sprawy.
9. W przypadku błędnej dekretacji jej zmiany dokonuje dekretujący.

## § 24.

1. Jeżeli przesyłka dotyczy sprawy wchodzącej w zakres zadań różnych komórek organizacyjnych i zostały one wskazane w dekretacji, wskazuje się komórkę organizacyjną  lub  prowadzącego  sprawę,  do  którego  należy  ostateczne  załatwienie sprawy.  Wyznaczona  w  ten  sposób  komórka  organizacyjna  stanowi  wtedy  komórkę merytoryczną.
2. Jeżeli  przesyłka  dotyczy  kilku  spraw,  wskazuje  się  komórki  merytoryczne  właściwe  do załatwienia poszczególnych spraw.\n
