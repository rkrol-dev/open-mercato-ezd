## Rozdział 9 Wycofywanie dokumentacji ze stanu archiwum zakładowego

## §34.

W przypadku wznowienia sprawy w komórce organizacyjnej, której dokumentacja została już przekazana  do  archiwum  zakładowego, archiwista  na  wniosek  kierownika  tej  komórki organizacyjnej wycofuje ją z archiwum zakładowego i przekazuje do tej komórki.

## §35.

1. Wycofanie dokumentacji w postaci nieelektronicznej z archiwum zakładowego polega na:
- 1) sporządzeniu protokołu z wycofania dokumentacji z ewidencji archiwum zakładowego, zawierającego co najmniej:
- a) datę wycofania,
- b) numer protokołu,
- c) nazwę komórki organizacyjnej, do której dokumentację przekazano,
- d) tytuł teczki aktowej lub tytuł sprawy,
- e) sygnatmę archiwalną teczki aktowej;
- 2) przyporządkowaniu informacji o wycofaniu (dacie i numerze protokołu wycofania), do właściwej pozycji spisu  zdawczo-odbiorczego, w  której  jest  ujęta  wycofywana dokumentacja.
2. W  trakcie przekazywania wycofywanej dokumentacji w postaci nieelektronicznej z  archiwum  zakładowego  do  komórki  organizacyjnej,  protokół  podpisują  archiwista i kierownik tej komórki organizacyjnej.

## §36.

1. W  systemie EZD wycofanie dokumentacji w postaci elektronicznej z archiwum zakładowego polega na udzieleniu uprawnień do sprawy kierownikowi komórki organizacyjnej, na  jego wniosek, lub pracownikowi tej komórki wskazanemu we wniosku.
2. Wniosek o którym mowa w ust.  1, składa się w postaci elektronicznej.
3. W systemie EZD prowadzi się rejestr wniosków, o których mowa w ust.  1.\n
