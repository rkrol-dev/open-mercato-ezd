## Załącznik nr 3

## INSTRUKCJA W SPRAWIE ORGANIZACJI I ZAKRESU DZIAŁANIA ARCHIWUM ZAKŁADOWEGO W MINISTERSTWIE CYFRYZACJI

Rozdział 1

## Spis treści

……………………………………………………………………

Przepisy ogólne

Rozdział 2

……………………………………………………………………

Organizacja i zadania

Rozdział 3

……………………………………………………………………

Pracownicy realizujący zadania archiwum zakładowego

Rozdział 4

……………………………………………………………………

Pomieszczenie i wyposażenie

Rozdział 5

……………………………………………………………………

Przejmowanie dokumentacji

Rozdział 6

……………………………………………………………………

Przechowywanie, zabezpieczanie i ewidencja zgromadzonej dokumentacji

Rozdział 7

……………………………………………………………………

Porządkowanie i skontrum dokumentacji

Rozdział 8

……………………………………………………………………

Udostępnianie dokumentacji

Rozdział 9

……………………………………………………………………

Wycofywanie dokumentacji ze stanu archiwum zakładowego

Rozdział 10

………………………………………………………………….

Brakowanie dokumentacji niearchiwalnej

Rozdział 11

…………………………………………………………………

Przekazywanie materiałów archiwalnych do archiwum państwowego

Rozdział 12

………………………………………………………………….

Sprawozdawczość

Załącznik

……………………………………………………………………

Warunki wilgotności i temperatury w pomieszczeniach magazynowych archiwum zakładowego

3

6

7

8

9

9

11

12

13

14

15

15

17

Użyte w instrukcji określenia oznaczają:

| 1) akta sprawy   | -   | całą dokumentację, w szczególności wszelkiego rodzaju dokumenty, w tym finansowe, techniczne, statystyczne, pisma, jak również mapy i plany, fotografie i nagrania audio i audiowizualne na różnorodnych nośnikach, dokumenty w postaci elektronicznej oraz inne dokumenty, bez względu na postać i sposób ich wytworzenia, gromadzone lub powstałe w związku z działalnością Ministerstwa, zawierającą informacje potrzebne przy rozpatrywaniu danej sprawy oraz odzwierciedlającą przebieg jej prowadzenia i rozstrzygania;   |
|------------------|-----|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 2) archiwista    | -   | pracownika lub pracowników Ministerstwa realizujących zadania archiwum zakładowego;                                                                                                                                                                                                                                                                                                                                                                                                                                             |
| 3) archiwum      | -   | właściwe dla Ministerstwa miejscowo i rzeczowo archiwum państwowe;                                                                                                                                                                                                                                                                                                                                                                                                                                                              |
| 4) archiwum      | -   | archiwum zakładowe Ministerstwa dla działu administracji rządowej - informatyzacja, którym kieruje Minister na podstawie odrębnych przepisów;                                                                                                                                                                                                                                                                                                                                                                                   |
| 5) brakowanie    | -   | proces oceny przydatności dokumentacji niearchiwalnej dla celów praktycznych, wydzielania dokumentacji nieprzydatnej i przekazania jej do zniszczenia;                                                                                                                                                                                                                                                                                                                                                                          |
| 6) dokumentacja  | -   | wszelkiego rodzaju dokumenty, w tym finansowe, techniczne, statystyczne, pisma, jak również mapy i plany, fotografie i nagrania audio i audiowizualne na różnorodnych nośnikach, dokumenty w postaci elektronicznej oraz inne dokumenty, bez względu na postać i sposób ich wytworzenia, gromadzone lub powstałe w związku z działalnością Ministerstwa;                                                                                                                                                                        |

## Rozdział 1

## Przepisy ogólne

## § 1.

Instrukcja w sprawie organizacji i zakresu działania archiwum zakładowego w Ministerstwie Cyfryzacji, zwana dalej 'instrukcją', określa organizację, zadania i zakres działania archiwum zakładowego  Ministerstwa  Cyfryzacji,  zwanego  dalej  'Ministerstwem',  oraz  postępowanie w archiwum zakładowym z wszelką dokumentacją spraw zakończonych, niezależnie od techniki jej wytworzenia, postaci fizycznej oraz informacji w niej zawartych.

## § 2.

- 7) dokumentacja niearchiwalna
- 8) informatyczny nośnik danych
- 9) kierownik komórki organizacyjnej
4. -dokumentację, która posiada czasową wartość praktyczną dla jej wytwórcy i nie stanowi materiałów archiwalnych;
5. -informatyczny  nośnik  danych,  na  którym  zapisano dokumentację w postaci elektronicznej;
6. -osobę  kierującą  komórką  organizacyjną  lub  osobę upoważnioną do wykonywania zadań osoby kierującej, a także osobę zajmującą samodzielne stanowisko pracy;
- 10) klasyfikacja
8. -podział dokumentacji, według grup rzeczowych, wyrażonych w wykazie akt;
- 11) komórka organizacyjna -

wydzieloną organizacyjnie część Ministerstwa;

- 12) kwalifikacja archiwalna
- 13) kwerenda archiwalna
3. 14)

-

-

- materiały archiwalne -
- 15) Minister -
- 16) skład chronologiczny
- 17) skład informatycznych nośników danych
- 18) sprawa
- 19) system Elektronicznego Zarządzania Dokumentacją (EZD)

nadanie dokumentacji odpowiedniej kategorii archiwalnej A (materiały archiwalne) lub B (dokumentacja niearchiwalna);

poszukiwanie  w  dokumentacji  informacji  na  temat osób, zdarzeń czy określonej problematyki;

dokumentację, która jest przeznaczona do wieczystego przechowywania ze względu na wartość historyczną;

Ministra Cyfryzacji;

- -uporządkowany  zbiór  dla  dokumentacji  w  postaci papierowej,  w  układzie  wynikającym  z  kolejności wprowadzania do systemu EZD;
- -uporządkowany zbiór informatycznych nośników danych, na których jest zapisana dokumentacja w postaci elektronicznej napływająca i powstająca w związku z realizacją spraw w Ministerstwie;
- -zdarzenie lub stan rzeczy, w tym z zakresu postępowania administracyjnego, wymagające rozpatrzenia i podjęcia  czynności  służbowych  lub przyjęcia do wiadomości;
- -system wykonywania czynności kancelaryjnych, dokumentowania przebiegu prowadzenia spraw, gromadzenia i tworzenia dokumentacji w  postaci elektronicznej, realizowany w ramach systemu teleinformatycznego,  o  którym  mowa  w  przepisach wydanych na podstawie art. 5 ust. 2b ustawy archiwalnej;

- 20) teczka aktowa
- 21) ustawa archiwalna
3. 22)
4. -materiał biurowy używany do przechowywania jednorodnych  lub  rzeczowo  pokrewnych  akt  spraw w postaci papierowej, objętych tą samą klasą ustaloną jednolitym  rzeczowym  wykazem  akt,  jak  również teczkę  obejmującą  akta  jednej  sprawy  oraz  teczkę zbiorczą;
5. -ustawa z dnia 14 lipca 1983 r. o narodowym zasobie archiwalnym i archiwach (Dz. U. z 2020 r. poz. 164);
6. wykaz akt -
- 23) znak sprawy

jednolity rzeczowy wykaz akt Ministerstwa;

- -zespół  symboli,  na  które  składają  się:  oznaczenie komórki organizacyjnej, symbol klasyfikacyjny z wykazu  akt,  numer,  pod  którym  sprawa  została zarejestrowana  w  spisie  spraw,  wszystkie  cyfry  roku kalendarzowego, w którym się rozpoczęła.

## § 3.

1.  Archiwum  zakładowe  gromadzi  i  przechowuje  materiały  archiwalne  (akta  kategorii  A) i dokumentację niearchiwalną (akta kategorii B) ze wszystkich komórek organizacyjnych oraz dokumentację odziedziczoną po poprzednikach prawnych i zlikwidowanych jednostkach podległych w wyniku przejęcia całości lub części zadań.
2.  Dokumentacja  przekazywana  i  przechowywana  w  archiwum  zakładowym  musi  być uporządkowana i zakwalifikowana do właściwych kategorii archiwalnych.
3.  Podstawą kwalifikacji archiwalnej są wykazy akt obowiązujące w czasie, gdy dokumentacja powstawała i była gromadzona, chyba że przepis szczególny stanowi inaczej.
4.  Dyrektor archiwum państwowego może dokonać zmiany kategorii archiwalnej dokumentacji.

## § 4.

1.  Dopuszcza się wykorzystanie narzędzi informatycznych do obsługi dokumentacji będącej częścią  akt  spraw,  dla  których  w  ramach  wskazania  wyjątku  od  podstawowego  sposobu dokumentowania przebiegu prowadzenia i rozstrzygania spraw, o którym mowa w § 1 ust. 5 załącznika nr 1 do zarządzenia, ustalono, że czynności kancelaryjne oraz ich dokumentowanie wykonuje się w postaci papierowej, w szczególności w celu:
- 1) sporządzania  środków  ewidencyjnych  dokumentacji  do  przekazania  do  archiwum zakładowego, ich przesyłania, jak również w celu sporządzania środków ewidencyjnych dokumentacji przechowywanej w archiwum zakładowym;
- 2) prowadzenia ewidencji dokumentacji w archiwum zakładowym;
- 3) prowadzenia ewidencji udostępniania dokumentacji;
- 4) sporządzania środków ewidencyjnych dokumentacji w związku z procedurą brakowania dokumentacji niearchiwalnej lub przekazywania materiałów archiwalnych do archiwum państwowego;
- 5) prowadzenia ewidencji wyników pomiaru temperatury i wilgotności powietrza w magazynie archiwum zakładowego;
- 6) informowania o dokumentacji przechowywanej w archiwum zakładowym.

2.  Narzędzia  informatyczne,  o  których  mowa  w  ust.  1,  mogą  być  stosowane  zamiast dokumentacji w postaci papierowej, jeżeli dane w postaci elektronicznej:
- 1) są zabezpieczone przed wprowadzeniem zmian przez osoby nieupoważnione;
- 2) są zabezpieczone przed utratą przez co najmniej sporządzanie kopii zabezpieczającej na odrębnym informatycznym nośniku danych, nie później niż dobę po zmianie treści tych danych, ale nie rzadziej niż raz na 6 miesięcy.
3.  Kopie zabezpieczające wykonuje się kolejno na co najmniej dwóch różnych informatycznych  nośnikach  danych,  tak  aby  stale  dysponować  co  najmniej  dwoma informatycznymi nośnikami danych umożliwiającymi odzyskanie danych.
4.  Wymagania  określone  w  ust.  2  uważa  się  za  spełnione,  jeśli  dla  Ministerstwa  został opracowany  i  wdrożony  system  zarządzania  bezpieczeństwem  informacji,  w  którym określono wymagania bezpieczeństwa zgodnie z Polską Normą PN-ISO/IEC27001 oraz PNISO/IEC17799.

## Rozdział 2 Organizacja i zadania

## § 5.

1. W  Ministerstwie  funkcjonuje  archiwum  zakładowe  dla  działu  administracji  rządowej  informatyzacja.
2. Dla dokumentacji w postaci elektronicznej w systemie EZD funkcję archiwum zakładowego spełnia system EZD lub jego moduł.

## § 6.

Do zadań archiwum zakładowego należy:

- 1) przejmowanie dokumentacji:
- a) spraw zakończonych z komórek organizacyjnych,
- b) w postaci papierowej ze składu chronologicznego,
- c) elektronicznej na informatycznych nośnikach danych, zgromadzonych w składzie informatycznych nośników danych, których zawartości nie skopiowano do systemu EZD;
- 2) przechowywanie i  zabezpieczanie  zgromadzonej  dokumentacji  oraz  prowadzenie  jej ewidencji;
- 3) przeprowadzanie skontrum dokumentacji, o której mowa w § 24;
- 4) porządkowanie  przechowywanej  dokumentacji  przejętej  w  latach wcześniejszych w stanie nieuporządkowanym;
- 5) udostępnianie przechowywanej dokumentacji;
- 6) wycofywanie dokumentacji ze stanu archiwum zakładowego w przypadku wznowienia sprawy w komórce organizacyjnej;
- 7) przeprowadzanie kwerend archiwalnych;
- 8) inicjowanie  brakowania  dokumentacji  niearchiwalnej  oraz  udział  w  jej  komisyjnym brakowaniu;
- 9) przygotowywanie materiałów archiwalnych do przekazania i udział w ich przekazaniu do archiwum państwowego;
- 10) sporządzanie  rocznych  sprawozdań  z  działalności  archiwum  zakładowego  i  stanu dokumentacji w archiwum zakładowym;
- 11) doradzanie komórkom organizacyjnym w zakresie właściwego postępowania z dokumentacją  niezależnie  od  tego,  czy  dokumentowanie  przebiegu  prowadzenia i rozstrzygania spraw przebiegało w systemie EZD, czy poza nim.

## Rozdział 3

## Pracownicy realizujący zadania archiwum zakładowego

## § 7.

1. Nadzór nad prawidłową działalnością archiwum zakładowego powierza się archiwiście.
2. Archiwista  jest  odpowiedzialny  za  realizację  zadań  archiwum  zakładowego,  o  których mowa w § 6.
3. Liczba pracowników archiwum zakładowego umożliwia sprawną realizację zadań archiwum zakładowego.
4. W  przypadku  zatrudnienia  w  archiwum  zakładowym  co  najmniej  dwóch  archiwistów wyznacza się spośród nich archiwistę nadzorującego prace archiwum zakładowego.
5. Nadzór nad archiwistą sprawuje kierownik komórki organizacyjnej bezpośrednio odpowiedzialnej za archiwum zakładowe.

## § 8.

1. Do podstawowych obowiązków archiwistów należy:
- 1) realizacja zadań archiwum zakładowego określonych w § 6;
- 2) współpraca z komórkami organizacyjnymi w zakresie prawidłowego zakładania spraw oraz ich przygotowania do przekazania do archiwum zakładowego;
- 3) sprawdzanie prawidłowości zakwalifikowania materiałów archiwalnych i dokumentacji  niearchiwalnej  oraz  stanu  ich  uporządkowania  przed  przejęciem  ich z komórek organizacyjnych;
- 4) znajomość struktury organizacyjnej Ministerstwa oraz gromadzenie informacji o zmianach organizacyjnych w przeszłości i bieżących;
- 5) znajomość  i przestrzeganie  przepisów  kancelaryjno-archiwalnych  i  powszechnie obowiązujących, regulujących sposób postępowania z dokumentacją;
- 6) dbanie o mienie i bezpieczeństwo archiwum zakładowego, przestrzeganie przepisów i zasad przeciwpożarowych oraz bezpieczeństwa i higieny pracy;
- 7) zachowanie tajemnicy służbowej;
- 8) sporządzanie rocznych sprawozdań z działalności archiwum zakładowego;
- 9) monitorowanie  temperatury  i  wilgotności  powietrza  w  pomieszczeniach  archiwum zakładowego oraz prowadzenie ewidencji pomiarów;
- 10) przechowywanie przejętych akt w należytym porządku i właściwe ich zabezpieczenie.
2. Archiwista ma prawo do odzieży roboczej i środków ochrony indywidualnej wynikających z odrębnych przepisów.

## § 9.

1. W razie  zmiany  na  stanowisku  archiwisty  nadzorującego  pracę  archiwum  zakładowego, przekazanie archiwum zakładowego nowemu archiwiście nadzorującemu lub  kierownikowi komórki organizacyjnej bezpośrednio odpowiedzialnej za archiwum zakładowe odbywa się protokolarnie.
2. Protokół  przekazania  archiwum  zakładowego,  sporządzony  w  dwóch  egzemplarzach, podpisuje zdający i przejmujący archiwum zakładowe. Jeden egzemplarz otrzymuje zdający, drugi pozostaje w archiwum zakładowym. Protokół przekazania zawiera co najmniej datę i miejsce sporządzenia, zwięzłą informację o fakcie przekazania, informację o przekazywanej ewidencji (wykaz spisów zdawczo-odbiorczych), ilość metrów bieżących i gigabajtów akt osobno dla kategorii A i kategorii B, podpisy zdającego i przejmującego.

## Rozdział 4

## Pomieszczenie i wyposażenie

## § 10.

1. Pomieszczenie  archiwum  zakładowego  stanowią  magazyny,  w  których  przechowuje  się dokumentację,  oraz  pomieszczenia  biurowe  umożliwiające  pracę  archiwiście  i  osobom korzystającym z dokumentacji na miejscu.
2. W szczególnie uzasadnionych przypadkach, po uzyskaniu akceptacji Dyrektora Generalnego Ministerstwa, dopuszcza się zorganizowanie pomieszczenia umożliwiającego korzystanie z dokumentacji na miejscu w magazynach, jeśli posiadają one okna.

## § 11.

Magazyny  archiwum  zakładowego  zabezpieczają  przechowywaną  w  nich  dokumentację papierową przed uszkodzeniem, zniszczeniem lub utratą, w szczególności magazyny te muszą:

- 1) składać się z elementów konstrukcyjnych o odpowiedniej nośności i wytrzymałości;
- 2) być suche i zapewniać właściwą temperaturę w ciągu roku;
- 3) posiadać skuteczną wentylację i sprawną instalację elektryczną;
- 4) być  zabezpieczone  przed  włamaniem  i  dostępem  osób  nieuprawnionych,  przez  co najmniej wzmocnione drzwi, plombowane po zakończeniu pracy w danym dniu;
- 5) być zabezpieczone przed pożarem, co najmniej przez system wykrywania ognia i dymu oraz wyposażone w gaśnice odpowiednie do potencjalnego źródła pożaru;
- 6) być zabezpieczone przed bezpośrednim działaniem promieni słonecznych, co najmniej przez  zastosowanie  w  oknach  zasłon,  żaluzji,  szyb  lub  folii  chroniących  przed promieniowaniem UV;
- 7) zapewniać możliwość stałego dostępu do całości przechowywanej dokumentacji, bez potrzeby przestawiania części dokumentacji w celu dotarcia do innej;
- 8) posiadać oświetlenie zapewniające odpowiednią widoczność, bez potrzeby korzystania z przenośnego źródła światła.

## § 12.

1. Magazyny archiwum zakładowego wyposaża się w:
- 1) ponumerowane regały metalowe stacjonarne lub kompaktowe (przesuwne), zabezpieczone przed korozją;
- 2) drabinki lub schodki umożliwiające lepszy dostęp do wyżej usytuowanych półek;
- 3) sprzęt do pomiaru temperatury i wilgotności powietrza.
2. W magazynach:
- 1) nie  mogą  się  znajdować  przedmioty  i  urządzenia  inne  niż  bezpośrednio  związane z przechowywaniem i zabezpieczaniem dokumentacji;
- 2) nie mogą się znajdować rury i przewody wodociągowe, kanalizacyjne, gazowe, chyba że sposób ich zabezpieczenia nie zagraża przechowywanej dokumentacji;
- 3) należy  utrzymywać  warunki  wilgotności  i  temperatury  określone  w  załączniku  do instrukcji;
- 4) należy  regularnie  sprzątać,  tak  aby  chronić  dokumentację  przed  kurzem,  infekcją grzybów pleśniowych oraz zniszczeniami powodowanymi przez owady i gryzonie.

## § 13.

Wstęp do magazynu archiwum zakładowego jest możliwy tylko w obecności archiwisty.

## Rozdział 5 Przejmowanie dokumentacji

## § 14.

1. Przekazywanie dokumentacji do archiwum zakładowego następuje w trybie i na warunkach określonych w załączniku nr 1 do zarządzenia.
2. Przejęcie dokumentacji przez archiwum zakładowe oznacza uznanie jej za dokumentację archiwum zakładowego.
3. Komórki  organizacyjne  przekazują  dokumentację  do  archiwum  zakładowego  według ustalonego z archiwistą zakładowym terminarza.
4. Przekazywanie  dokumentacji  odbywa  się  na  podstawie  spisu  zdawczo-odbiorczego, przygotowanego przez pracownika wyznaczonego przez kierownika komórki organizacyjnej  przekazującej  dokumentację  do  archiwum  zakładowego.  Spis  zdawczoodbiorczy zawiera informacje określone w rozdziale 8 załącznika nr 1 do zarządzenia.
5. Dokumentację  przed  przekazaniem  przegląda  i  porządkuje  prowadzący  sprawę  lub wyznaczony pracownik z komórki organizacyjnej przekazującej dokumentację.

## § 15.

Jeżeli dokumentacja znajdująca się w archiwum zakładowym posiada błędną klasyfikację lub kwalifikację archiwalną,  archiwista nadzorujący sporządza notatkę dotyczącą zaistnienia błędu i  wskazuje  właściwą  klasyfikację  i  kwalifikację  archiwalną,  nie  zmieniając  znaków  spraw. Notatkę załącza się do spisu zdawczo-odbiorczego.

## § 16.

1. Archiwista może odmówić przejęcia dokumentacji, jeżeli:
- 1) dokumentacja nie została uporządkowana w sposób określony w załączniku nr 1 do zarządzenia;
- 2) spisy zdawczo-odbiorcze zawierają braki lub błędy;
- 3) dokumentacja nie odpowiada spisom zdawczo-odbiorczym.
2. O  powodach  odmowy  przejęcia  dokumentacji  archiwista  może  powiadomić  kierownika komórki organizacyjnej, która dokumentację przygotowała.

## Rozdział 6

## Przechowywanie, zabezpieczanie i ewidencja zgromadzonej dokumentacji

## § 17.

Po sprawdzeniu i przejęciu dokumentacji w postaci papierowej lub zawartej na informatycznych  nośnikach  danych,  w  przypadku  gdy  archiwum  zakładowe  nie  dysponuje narzędziami, o których mowa w § 4 ust. 1, archiwista kolejno:

- 1) rejestruje spis zdawczo-odbiorczy w wykazie spisów zdawczo-odbiorczych, zawierającym, co najmniej następujące elementy:
- a) liczbę porządkową stanowiącą kolejny numer spisu zdawczo-odbiorczego,
- b) datę przejęcia dokumentacji przez archiwum zakładowe,
- c) pełną nazwę Ministerstwa i komórki organizacyjnej przekazującej dokumentację,
- d) pełną nazwę jednostki organizacyjnej i komórki organizacyjnej, która dokumentację wytworzyła  lub  zgromadziła,  jeżeli  jest  inna  niż  nazwa  jednostki  organizacyjnej i komórki organizacyjnej przekazującej dokumentację,
- e) liczbę pozycji w spisie,

- f) liczbę teczek lub tomów w spisie;
- 2) nanosi  na  spis  zdawczo-odbiorczy  w  górnej  części  tego  spisu  numer  wynikający z wykazu spisów;
- 3) pozostawia  w  komórce  organizacyjnej  podpisany  przez  siebie  pierwszy  egzemplarz spisu zdawczo-odbiorczego;
- 4) nanosi  na  każdą  teczkę  aktową  w  lewym  dolnym  rogu  sygnaturę  archiwalną,  czyli numer  spisu  zdawczo-odbiorczego  łamany  przez  liczbę  porządkową  pozycji  teczki w spisie;  jeżeli  teczka  dzieli  się  na  tomy  nanosi  identyczną  sygnaturę  archiwalną  na każdy tom teczki, a jeżeli teczki włożono do pudła nanosi na pudło skrajne sygnatury teczek aktowych umieszczonych w pudle;
- 5) dla każdej pozycji przekazanego spisu zdawczo-odbiorczego przyporządkowuje informację o aktualnym miejscu przechowywania przekazanej dokumentacji w archiwum zakładowym;
- 6) odkłada egzemplarze spisu zdawczo-odbiorczego do odpowiednich zbiorów, o których mowa w § 18 ust. 1.

## § 18.

1. Archiwista prowadzi dwa zbiory spisów zdawczo-odbiorczych:
- 1) zbiór  pierwszy  na  drugie  egzemplarze  spisów  zdawczo-odbiorczych  w  układzie wynikającym z kolejności wpisu do wykazu spisów zdawczo-odbiorczych;
- 2) zbiór  drugi  na trzecie  egzemplarze  spisów  zdawczo-odbiorczych w układzie według komórek organizacyjnych przekazujących dokumentację.
2. W  porozumieniu z dyrektorem archiwum państwowego ustala się postępowanie z czwartym egzemplarzem spisu materiałów archiwalnych.
3. Przepisów ust. 1 pkt 2 i ust. 2 nie stosuje się, jeżeli archiwum zakładowe posiada narzędzia informatyczne, o których mowa w § 4 ust. 1.

## § 19.

1. Nie rzadziej niż raz na pięć lat dokonuje się przeglądu informatycznych nośników danych i wykonuje ich kopie bezpieczeństwa.
2. Kopie bezpieczeństwa, o których mowa w ust. 1, przechowuje się w sposób umożliwiający ich szybkie odnalezienie w przypadku niemożności odczytania zapisu na informatycznym nośniku danych, na którym pierwotnie zapisano dokumentację elektroniczną.
3. Kopie bezpieczeństwa mogą być zapisywane na jednym informatycznym nośniku danych pod warunkiem, że zapisane na nim dane są zabezpieczone przed utratą w wyniku awarii tego nośnika.
4. Jeśli  nie  jest  możliwe  wykonanie  kopii  bezpieczeństwa  ze  względu  na  uszkodzenie informatycznego nośnika danych odnotowuje się to w aktach sprawy, z którymi powiązany jest nośnik, podając:
- 1) datę stwierdzenia uszkodzenia tego nośnika;
- 2) imię i nazwisko osoby sporządzającej adnotację;
- 3) informację umożliwiającą jednoznaczne wskazanie uszkodzonego nośnika.
5. W przypadku, gdy uszkodzenie uniemożliwiające wykonanie kopii bezpieczeństwa dotyczy informatycznego nośnika danych, którego zawartości nie skopiowano w całości do systemu EZD, informacje, o których mowa w ust. 4, odnotowuje się w systemie EZD w metadanych opisujących właściwą przesyłkę.

Skontrum dokumentacji polega na:

- 1) porównaniu zapisów w środkach ewidencyjnych ze stanem faktycznym dokumentacji w archiwum zakładowym;
- 2) stwierdzeniu  i  wyjaśnieniu  różnic  między  zapisami  w  środkach  ewidencyjnych, a stanem faktycznym dokumentacji oraz ustaleniu ewentualnych braków.

## § 25.

1. Archiwista  lub  archiwista  nadzorujący,  jeśli  taki  został  wyznaczony,  występuje z wnioskiem o przeprowadzenie skontrum do Dyrektora Generalnego Ministerstwa.
2. Skontrum przeprowadza, na polecenie Dyrektora Generalnego Ministerstwa, komisja skontrowa, składająca się z co najmniej dwóch członków - przewodniczącego komisji i członka komisji.

## § 20.

Dokumentację elektroniczną w systemie EZD chroni się przed zniszczeniem lub utratą, stosując się do:

- 1) polityki bezpieczeństwa dla systemów teleinformatycznych używanych przez Ministerstwo;
- 2) przepisów wydanych na podstawie art. 5 ust. 2b ustawy archiwalnej.

## § 21.

Dokumentację  w  postaci papierowej układa  się  w  archiwum  zakładowym  w  sposób zapewniający  jej  ochronę  przed  uszkodzeniem,  zniszczeniem  lub  utratą,  pozwalający  na efektywne wykorzystanie miejsca w archiwum, przy czym odrębnie przechowuje się:

- 1) materiały archiwalne;
- 2) akta osobowe i listy płac;
- 3) dokumentację techniczną;
- 4) dokumentację ze składu chronologicznego;
- 5) informatyczne nośniki danych ze składu tych nośników.

## § 22.

1. Dokumentacja w postaci papierowej zgromadzona w archiwum zakładowym jest poddawana  raz  w  roku  przeglądowi  w  celu  jej  odkurzenia  oraz  wymiany  zużytych i zniszczonych teczek czy pudeł na nowe.
2. Ministerstwo poddaje konserwacji uszkodzone  lub  częściowo  zniszczone  materiały archiwalne w porozumieniu z dyrektorem archiwum państwowego.

## § 23.

W przypadku stwierdzenia utraty dokumentacji przechowywanej w archiwum zakładowym, włamania  do  magazynów  archiwum,  ich  zalania  lub  zniszczenia  w  inny  sposób,  Dyrektor Generalny  Ministerstwa  powiadamia  właściwe  organy  lub  podmioty,  a  także  archiwum państwowe.

## Rozdział 7

## Porządkowanie i skontrum dokumentacji

## § 24.

3. Liczbę członków komisji skontrowej oraz jej skład osobowy ustala Dyrektor Generalny Ministerstwa.
4. Z przeprowadzonego skontrum komisja skontrowa sporządza protokół, który zawiera, co najmniej:
- 1) spis nieodnalezionej dokumentacji i wnioski w tej sprawie;
- 2) spisy dokumentacji, która nie była ujęta w środkach ewidencyjnych, a była przechowywana w archiwum zakładowym;
- 3) podpisy członków komisji.

## § 26.

Skontrum nie przeprowadza się dla dokumentacji w postaci elektronicznej w systemie EZD.

## § 27.

Do porządkowania przechowywanej dokumentacji przejętej w latach wcześniejszych, w tym dokumentacji  odziedziczonej  po  poprzednikach  prawnych  i  zlikwidowanych  jednostkach podległych, w stanie nieuporządkowanym, stosuje się odpowiednio przepisy załącznika nr 1 do zarządzania.

## Rozdział 8 Udostępnianie dokumentacji

## § 28.

Dokumentację w postaci elektronicznej w systemie EZD udostępnia się za pomocą komputera z dostępem do systemu EZD  albo w postaci kopii tej dokumentacji zapisanej na informatycznym nośniku danych.

## § 29.

1. Dokumentację w postaci papierowej udostępnia się przez:
- 1) umożliwienie wglądu do niej na miejscu w archiwum zakładowym, lub
- 2) jej wypożyczenie, lub
- 3) przekazanie kopii tej dokumentacji, lub
- 4) przekazanie informacji o zawartości dokumentacji.
2. Wypożyczając dokumentację papierową poza siedzibę Ministerstwa można wykonać jej kopię zastępczą i zachować ją w archiwum zakładowym do czasu zwrotu dokumentacji.

## § 30.

Nie  wolno  wypożyczać  poza  archiwum  zakładowe  dokumentacji  o  znacznym  stopniu uszkodzenia oraz środków ewidencyjnych archiwum zakładowego.

## § 31.

1. Udostępnienie  dokumentacji  przechowywanej  w  archiwum  zakładowym  odbywa  się  na podstawie wniosku skierowanego do komórki organizacyjnej, w której strukturze działa archiwum zakładowe, zawierającego, co najmniej:
- 1) datę;
- 2) dane wnioskującego;
- 3) wskazanie dokumentacji będącej przedmiotem udostępnienia przez zamieszczenie we wniosku co najmniej:

- a) informacji  o  nazwie  komórki  organizacyjnej,  która  dokumentację  wytworzyła i zgromadziła lub przekazała,
- b) symbolu klasyfikacyjnego lub/i hasła klasyfikacyjnego,
- c) dat skrajnych dokumentacji;
- 4) informację o sposobie udostępnienia;
- 5) imię, nazwisko i podpis osoby, która wnosi o udostępnienie;
- 6) w przypadku osób spoza Ministerstwa:
- a) cel udostępnienia,
- b) uzasadnienie.
2. Do  udostępnienia  dokumentacji  osobom  spoza  Ministerstwa  wymagana  jest  zgoda Dyrektora Generalnego Ministerstwa.
3. Archiwista odnotowuje każde udostępnienie dokumentacji z podaniem daty udostępnienia, a także daty zwrotu do archiwum zakładowego.

## § 32.

1. Korzystający  z  dokumentacji  ponosi  pełną  odpowiedzialność  za  stan  udostępnianej  mu dokumentacji.
2. Niedopuszczalne jest:
- 1) wyłączanie z udostępnianej dokumentacji pojedynczych przesyłek i pism;
- 2) przekazywanie dokumentacji innym osobom, komórkom organizacyjnym lub jednostkom organizacyjnym bez wiedzy archiwisty;
- 3) nanoszenie na dokumentację papierową adnotacji i uwag.

## § 33.

1. Archiwista sprawdza stan udostępnianej dokumentacji przed jej udostępnieniem oraz po jej zwrocie.
2. W  przypadku stwierdzenia zaginięcia, uszkodzenia lub braków w wypożyczonej z archiwum zakładowego dokumentacji, archiwista sporządza protokół, w którym zamieszcza, co najmniej następujące informacje:
- 1) datę sporządzenia protokołu;
- 2) imię i nazwisko osoby, która uszkodziła lub zagubiła dokumentację;
- 3) opis przedmiotu uszkodzenia lub zagubienia.
3. Protokół sporządza się w trzech egzemplarzach, z których:
- 1) jeden wkłada się w miejsce brakującej dokumentacji;
- 2) drugi  przekazuje  się  do  komórki  organizacyjnej,  która  dokumentację  wypożyczała, w celu wyjaśnienia sprawy;
- 3) trzeci przechowuje się w archiwum w odrębnej teczce.
4. Protokół, o którym mowa w ust. 2, może być sporządzany w postaci elektronicznej.
5. Na podstawie protokołu  kierownik  komórki  organizacyjnej,  któremu  podlega  archiwum zakładowe, zarządza postępowanie wyjaśniające.

## Rozdział 9 Wycofywanie dokumentacji ze stanu archiwum zakładowego

## § 34.

W przypadku wznowienia sprawy w komórce organizacyjnej, której dokumentacja została już przekazana do archiwum zakładowego, archiwista na wniosek kierownika komórki

organizacyjnej wycofuje ją z archiwum zakładowego i przekazuje do tej komórki. Wniosek może być złożony w postaci elektronicznej.

## § 35.

1. Wycofanie dokumentacji w postaci papierowej z archiwum zakładowego polega na:
- 1) sporządzeniu protokołu z wycofania dokumentacji z ewidencji archiwum zakładowego, zawierającego, co najmniej:
- a) datę wycofania,
- b) numer protokołu,
- c) nazwę komórki organizacyjnej, do której dokumentację wycofano,
- d) tytuł teczki aktowej lub tytuł sprawy,
- e) sygnaturę archiwalną teczki aktowej;
- 2) przyporządkowaniu informacji o wycofaniu (dacie i numerze protokołu wycofania), do właściwej pozycji spisu zdawczo-odbiorczego,  w  której jest  ujęta  wycofywana dokumentacja.
2. Protokół, o którym mowa  w  ust. 1, podpisują archiwista i kierownik komórki organizacyjnej, do której dokumentację wycofano.

## § 36.

1. Wycofanie dokumentacji z archiwum zakładowego w systemie  EZD w postaci elektronicznej  polega  na  udzieleniu  uprawnień  do  sprawy wnioskującemu kierownikowi komórki organizacyjnej lub pracownikowi tej komórki wskazanemu we wniosku, o którym mowa w § 34.
2. W przypadku, o którym mowa w ust. 1, wniosek składa się w postaci elektronicznej.
3. Rejestr wniosków, o których mowa w ust. 2, prowadzi się w systemie EZD.

## Rozdział 10 Brakowanie dokumentacji niearchiwalnej

## § 37.

1. Brakowanie  dokumentacji  niearchiwalnej  inicjuje  archiwista  przez  regularne  typowanie dokumentacji przeznaczonej do brakowania.
2. W wyniku typowania, o którym mowa w ust. 1, archiwista sporządza spis tej dokumentacji.
3. Spis,  o  którym  mowa  w  ust.  2,  podlega  zaopiniowaniu  przez  kierowników  komórek organizacyjnych, których dokumentacja została wytypowana do brakowania. W przypadku, gdy nie ma takiej możliwości, opinię wydaje zastępca kierownika komórki organizacyjnej.
4. W  wyniku  czynności  opiniowania,  o  której  mowa  w  ust.  3,  można  wydłużyć  czas przechowywania dokumentacji niearchiwalnej, przy czym podlega to zatwierdzeniu przez Dyrektora Generalnego Ministerstwa.

## § 38.

Do  procedury  brakowania  dokumentacji  niearchiwalnej  stosuje  się  odpowiednio  przepisy wydane na podstawie art. 5 ust. 2 i ust. 2b ustawy archiwalnej.

## § 39.

1. Jeżeli w wyniku procedury brakowania dokumentacji niearchiwalnej archiwum państwowe uzna całość lub część tej dokumentacji za materiały archiwalne, archiwista jest zobowiązany:

- 1) w przypadku dokumentacji w postaci elektronicznej w systemie EZD - do dokonania zmian w kwalifikacji archiwalnej;
- 2) w przypadku dokumentacji w postaci papierowej:
- a) do jej uporządkowania zgodnie z § 47 ust. 4 załącznika nr 1 do zarządzenia;
- b) do sporządzenia nowego spisu zdawczo-odbiorczego.
2. Spis  zdawczo-odbiorczy, o którym mowa w ust. 1 pkt 2 lit. b, rejestruje się w wykazie spisów zdawczo-odbiorczych.

## § 40.

Brakując dokumentację niearchiwalną w postaci elektronicznej lub jej metadane w systemie EZD,  można  równolegle  wybrakować  ich  odpowiedniki  w  składzie  chronologicznym  lub w składzie informatycznych nośników danych bez sporządzania odrębnego spisu.

## § 41.

1. Po wybrakowaniu dokumentacji niearchiwalnej archiwista zakładowy odnotowuje w środkach ewidencyjnych datę wybrakowania oraz numer zgody, przy czym w przypadku dokumentacji elektronicznej w systemie EZD archiwista zakładowy wykorzystuje do tego narzędzia dostępne w systemie EZD.
2. Dokumentacja z procedury brakowania dokumentacji niearchiwalnej jest przechowywana przez archiwum zakładowe.

## Rozdział 11

## Przekazywanie materiałów archiwalnych do archiwum państwowego

## § 42.

Przekazywanie materiałów archiwalnych do archiwum państwowego następuje na podstawie przepisów art. 5 ustawy archiwalnej oraz przepisów wydanych na jej podstawie.

## § 43.

Przekazując do archiwum państwowego materiały archiwalne w postaci elektronicznej lub ich metadane w systemie EZD,  przekazuje się równolegle ich odpowiedniki ze składu chronologicznego, dla których nie wykonano pełnego odwzorowania cyfrowego, lub ze składu informatycznych nośników danych, których zawartości nie skopiowano do systemu EZD oraz sporządza się ich spisy.

## § 44.

1. Po przekazaniu materiałów archiwalnych archiwista odnotowuje w środkach ewidencyjnych datę przekazania tych materiałów, w przypadku dokumentacji elektronicznej w systemie EZD wykorzystuje do tego narzędzia dostępne w systemie EZD.
2. Dokumentacja z przekazywania materiałów archiwalnych do archiwum państwowego jest przechowywana przez archiwum zakładowe.

## Rozdział 12

## Sprawozdawczość

## § 45.

1. Archiwista  lub  archiwista  nadzorujący  pracę  archiwum  zakładowego,  jeśli  taki  został wyznaczony, sporządza sprawozdanie roczne z działalności archiwum zakładowego i stanu

- dokumentacji w archiwum zakładowym, w terminie do dnia 31 marca roku następnego po roku sprawozdawczym.
2. Sprawozdanie sporządza się w dwóch egzemplarzach. Jeden egzemplarz jest przekazywany Dyrektorowi Generalnemu Ministerstwa, drugi pozostaje w archiwum zakładowym.
3. Dopuszcza  się  wykorzystanie  narzędzi  informatycznych  do  sporządzenia  i  przekazania sprawozdania.
4. W  sprawozdaniu,  o  którym  mowa  w  ust.  1,  zamieszcza  się,  co  najmniej  następujące informacje:
- 1) imię, nazwisko i stanowisko służbowe archiwisty sporządzającego sprawozdanie;
- 2) opis pomieszczenia archiwum zakładowego;
- 3) ilość dokumentacji przejętej z poszczególnych komórek organizacyjnych, w podziale na materiały archiwalne i dokumentację niearchiwalną;
- 4) ilość dokumentacji przejętej ze składów chronologicznych i składów informatycznych nośników danych;
- 5) ilość dokumentacji udostępnionej lub wypożyczonej oraz liczbę osób korzystających;
- 6) ilość materiałów archiwalnych przekazanych do archiwum państwowego;
- 7) ilość wybrakowanej dokumentacji niearchiwalnej.
5. Ilość, o której mowa w ust. 4 pkt 3-7, oznacza odpowiednio:
- 1) dla  dokumentacji  w  postaci  elektronicznej  tworzącej  akta  spraw  w  systemie  EZD  liczbę spraw i liczbę gigabajtów;
- 2) dla dokumentacji w postaci elektronicznej nietworzącej akt spraw w systemie EZD liczbę klas z wykazu akt dla danego roku kalendarzowego;
- 3) dla dokumentacji elektronicznej ze składu informatycznych nośników danych - liczbę tych nośników;
- 4) dla dokumentacji w postaci papierowej - liczbę teczek aktowych (pudeł, paczek) oraz, z wyłączeniem dokumentacji, o której mowa w ust. 4 pkt 5, liczbę metrów bieżących.

## Załącznik do instrukcji archiwalnej

## Warunki wilgotności i temperatury w magazynach archiwum zakładowego

| Rodzaj dokumentacji                                             | Właściwa temperatura powietrza (w stopniach Celsjusza)   | Właściwa temperatura powietrza (w stopniach Celsjusza)   | Dopuszczalne wahania dobowe temperatury powietrza (w stopniach Celsjusza)   | Właściwa wilgotność względna powietrza(w% RH)   | Właściwa wilgotność względna powietrza(w% RH)   | Dopuszczalne wahania dobowe wilgotności względnej powietrza(w% RH)   |
|-----------------------------------------------------------------|----------------------------------------------------------|----------------------------------------------------------|-----------------------------------------------------------------------------|-------------------------------------------------|-------------------------------------------------|----------------------------------------------------------------------|
|                                                                 | min.                                                     | maks                                                     | Dopuszczalne wahania dobowe temperatury powietrza (w stopniach Celsjusza)   | min.                                            | maks                                            | Dopuszczalne wahania dobowe wilgotności względnej powietrza(w% RH)   |
| 1. Papier                                                       | 14                                                       | 18                                                       | 1                                                                           | 30                                              | 50                                              | 3                                                                    |
| 2. Dokumentacja audiowizualna:                                  |                                                          |                                                          |                                                                             |                                                 |                                                 |                                                                      |
| 2.a. Fotografia czarno- biała (negatywy i pozytywy)             | 3                                                        | 18                                                       | 2                                                                           | 20                                              | 50                                              | 5                                                                    |
| 2.b. Fotografia kolorowa (negatywy i pozytywy), taśma filmowa   | 3                                                        | 18                                                       | 2                                                                           | 20                                              | 50                                              | 5                                                                    |
| 2.c. Taśmy magnetyczne do analogowego zapisu obrazu lub dźwięku | 8                                                        | 18                                                       | 2                                                                           | 20                                              | 50                                              | 5                                                                    |
| 3. Informatyczne nośniki danych                                 | 12                                                       | 18                                                       | 2                                                                           | 30                                              | 40                                              | 5                                                                    |

